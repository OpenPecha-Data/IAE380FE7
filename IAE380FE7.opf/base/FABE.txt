༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
||11 PD95842
W1PD95812
n/a
ImageGroup:
ISBN:
ISBN: FOP: 3787105036145
LCCN:
9787105096145
Title:
གསུང་ཐོར་བུ།
བློ་གྲོས་དཔལ་
gsung thor bu/_blo gros dpal
Author:
བློ་གྲོས་དཔལ་བཟང་
blo gros dpal bzang
n/a
Descriptor:
Original Publication:
Place:
jo nang dpe tshogs:16
pe cin
mi rigs dpe skrun khang
| 2008
Publisher:
Date:
Volume:
Total Volumes:
TBRC Pages:
Introductory Pages:
In/a
n/a
Text Pages:
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US. Comments: 2009



I
E
ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བ
འི་
:|
ལོ་ཙཱ་བ་བློ་གྲོས་དཔལ་སོགས། ། མ་
DOH
བ
पात
ཞི་རིགས་དཔེ་སྐྲུན་ཁང་



# % FEསྒྲg ##KE
ཇོ་ནང་དཔེ་ཚོགས།
རི་ཆོས་ངེས་དོན་རྒྱ་མཚོ། (ཀུན་མཁྱེན་རྟོན་པ་བཞི་ལྡན་གྱི་གསུང་པོད་དང་པོ། )
རྒྱུད་བླའི་ཊིཀྐ། (ཀུན་མཁྱེན་རྟོན་པ་བཞི་ལྡན་གྱི་བསུང་པོད་གཉིས་པ།)
གས་མ། { ཀུན་མཁྱེན་སྟོན་པ། བཞི་ན་ཕྱི་གསུང་པོད་གསུམ་ཡ། )
#། { ཆོས་རྗེ་ཉིད༌ ན པའི ་གསུངོད་དང་པོ།)
དུ། (ཆོས རྗེ་ཉ་དབོར་པའི་གསུང པོད་གཉིས་པ༽
མངོན་པ་ཀུན་བཏུས། སྟོད་ཆ། (ས བཟང་མ་ཏི་པཎ་ཆེན་གྱི་གསུང་པོད་དང་པོ།)
མངོན་པ་ཀུན་བཏུས། སྨད་ཆ། (ས་པཟང་མ་ཏི་པཎ་ཆེན་གྱི་གསུང་པོད་གཉིས་པ།)
བླང་དོར་རབ་གསལ། (ས་བཟང་མ། ཏི་པཎ་ཆེན་གྱི་གསུང་པོད་གསུམ་པ། )
ཚད་མ་རྣམ་འགྲེལ། རྣམཚལ་མིན་པ་བསོད་ནམས་བཟང་པོའི་གསུང་པོད་དང་པོ།）
དབུ་མ་ཐེག་མཆོག ( རྗེ་བཙུན་ཏཱ་ར་ནཱ་ཐའི་གསུང་པོད་དང་པོ།)



RC
Catalog no.wip95812
Scanned at
Outlined by .....



༄༅། །ཆོས་རྗེ་ཐམས་ཅད་མཁྱེན་པ་ཉིད་ཀྱི་རྒྱལ་ཚབ་
དམ་པར་གྱུར་པ་ཇོ་ནང་ལོ་ཙཱ་བ་སོགས་ཀྱི་
གསུང་འཐོར་ཕྱོགས་བསྒྲིགས་
བཞུགས་སོ། །
མི་རིགས་དཔེ་སྐྲུན་ཁང་།



མི་མཇེད་ཞིང་འདིའི་སྟོན་པ་ཟས་གཙང་སྲས།



དཔེ་སྐྲུན་གསལ་བཤད།
སྤྱིར་གངས་ཅན་ལྗོངས་སུ་སངས་རྒྱས་ཀྱི་བསྟན་པ་ལ་ཐེག་པ་ཆེ་ཆུང་གི་མདོ་སྡེ་འབྱམས་སུ་
ཀླས་ཤིང་རྒྱ་བོད་ཀྱི་ལོ་པཎ་རྣམས་དང་ས་དགེ་བཀའ་རྙིང་གི་རིས་སུ་མ་ཆད་པའི་འཆད་སྤེལ་རྒྱ་
ཆེར་བྱས་པའི་བསྐལ་བཟང་འདིར། དཔལ་རྒྱལ་བ་ཇོ་ནང་བའི་གྲུབ་མཐའ་ལ་ཡང་ངག་དབང་
ཀུན་དགའ་འཇམ་དབྱངས་བློ་གྲོས་ཁོང་གིས་གཙོ་བྱས་པའི་ཇོ་ནང་བའི་དགོན་སྡེ་དག་གིས་མཁས་
དབང་རྣམས་ཟུར་དུ་རུབ་ནས་གནའ་དཔེ་འཚོལ་སྡུད་ཚན་ཆུང་ཞིག་བཙུགས་ཤིང་ཇོ་ནང་བའི་དཔེ་
རྙིང་དཀོན་པ་དག་ཀྱང་དག་སྒྲིག་བྱས་པ་ལ་ད་ཐེངས་དཔེ་སྐྲུན་བྱ་རྒྱུ་ནི། 《རི་ཆོས་ངེས་དོན་རྒྱ་
མཚོ་》《རྒྱུད་བླའི་ ཊིཀྐ》 《ཕར་ཕྱིན་མདོ་ལུགས་མ་》《ཕར་ཕྱིན་ཉ་ཊཱིཀ》(སྟོད་ཆ) 《ཕར་
ཕྱིན་ཉ་ཊཱིཀ》(སྨད་ཆ) 《མངོན་པ་ཀུན་བཏུས་》(སྟོད་ཆ) 《མངོན་པ་ཀུན་བཏུས་》(སྨད་ཆ)
《བླང་དོར་རབ་གསལ་》《ཚད་མ་རྣམ་འགྲེལ་》《དབུ་མ་ཐེག་མཆོག》《འདུལ་བ་བདུད་
རྩིའི་ཉིང་ཁུ་》《སྤྱོད་འཇུག་ས་འགྲེལ་》《རྒྱུད་བླ་ས་འགྲེལ》《ས་བཟང་གསུང་འཐོར་》《རྒྱུད་
བླའི་འགྲེལ་བ་》《ཇོ་ནང་ལོ་ཙཱའི་གསུང་འཐོར་》《དུས་འཁོར་རྒྱུད་མཆན་》《དུས་འཁོར་མཆན་
འགྲེལ་》(སྟོད་ཆ)《དུས་འཁོར་མཆན་འགྲེལ་》(བར་ཆ)《དུས་འཁོར་མཆན་འགྲེལ་》(སྨད་ཆ)
《གཞི་ལམ་འབྲས་བུའི་ངོ་སྤྲོད་》བཅས་སྔར་བཞུགས་དེབ་ཉེར་གཅིག་པར་བསྐྲུན་ཞུས་ཟིན་པ་
དང་ད་དུང་མུ་མཐུད་ནས་གནའ་དཔེ་འཚོལ་སྡུད་དང་ཕྱོགས་སྒྲིག་བྱེད་བཞིན་པ་ཡིན། །
《ཇོ་ནང་དཔེ་ཚོགས་》འདི་ཉིད་པར་སྐྲུན་བྱེད་པ་འདིས། བོད་ཀྱི་རིག་གནས་སྤྱི་དང་། ཁྱད་
པར་དཔལ་རྒྱལ་བ་ཇོ་ནང་བའི་གྲུབ་མཐའི་ཁྱད་ཆོས་སོགས་ལ་ཞིབ་འཇུག་བྱེད་པར་དོན་སྙིང་དང་།
རིན་ཐང་ཆེ་བར་གདོན་མི་ཟ་ལ། དེ་ཙམ་དུ་མ་ཟད་དུས་རབས་ཉེར་གཅིག་པར་ཚན་རིག་དང་རྐྱ་



སྒྲིལ་དུ་འགྲོ་ཐུབ་པའི་ལྟ་གྲུབ་ཅིག་ནུབ་མེད་དུ་བསླངས་པའི་དགེ་བའི་མཛད་བཟང་ཞིག་ཡིན་པར་
བསྙོན་དུ་མེད། འོན་ཏེ་རྩ་ཆེའི་དཔེ་དཀོན་འདི་དག་པོ་ཏ་ལ་དང་། འབྲས་སྤུངས་ཀྱི་དཔེ་མཛོད་
ཁང་སོགས་མདོ་དབུས་ཁམས་གསུམ་ནས་འཚོལ་སྡུད་བྱས་པའི་དཔེ་རྙིང་ཡིན་སྟབས་ཡིག་འབྲུ་མི་
གསལ་ཞིང་ཆད་ལྷག་ཤོར་བ་དང༌། སྐུང་ཡིག་མང་དུ་ཡོད་པ་རྣམས་ལ་ཞུ་དག་བྱེད་སྐབས་འགའ་
ཞིག་གཤིབ་བསྡུར་བྱེད་པའི་དཔེ་རག་སྟེ་དག་བཅོས་ལེགས་པར་བྱེད་ཐུབ་ཡོད་མོད། ཁ་ཤས་ལ་
མ་ཡིག་གཅིག་ལས་མེད་ཕྱིར་ཡིག་འབྲུ་མི་གསལ་ཞིང་དཔོག་པར་དཀའ་བ་རེ་ཟུང་འདུག་པ་
རྣམས་འོལ་ཚོད་ཀྱིས་མ་བཅོས་པར་སྐོར་རྟགས་བརྒྱབ་སྟེ་མ་ཕྱི་སོར་འཇོག་བྱས་ཡོད་པས་མཁྱེན་
ལྡན་མཁས་དབང་རྣམས་ཀྱིས་དག་བཅོས་ཡོང་བར་དགོངས་བསྐུལ་ཞུ་རྒྱུ་བཅས།
མི་རིགས་དཔེ་སྐྲུན་ཁང་། །



ཇོ་ནང་ལོ་ཙཱ་བ་བློ་གྲོས་དཔལ།
གསུང་འཐོར་ཕྱོགས་བསྒྲིགས་ཀྱི་དཀར་ཆག
པོད་དང་པོ།
དཀར་ཆག་
***************(1)
........…........(27)
...….….…………...……..(39)
ཐོག་མའི་གླེང་བརྗོད།
ཇོ་ནང་ལོ་ཙཱ་བ་བློ་གྲོས་དཔལ་གྱི་རྣམ་ཐར་མདོར་བསྡུས་་་
༄༅། །ཆོས་རྗེ་ཐམས་ཅད་མཁྱེན་པའི་བསྟོད་པ་ཉིད་ཀྱི་རྒྱལ་ཚབ་དམ་
པར་གྱུར་པ་ཇོ་ནང་ལོ་ཙྪ་བས་མཛད་པ་བཞུགས་སོ།།
༄༅། །ཟབ་ལམ་གྱི་སྔོན་འགྲོ་བཞུགས་སོ།་་་
༄༅། །ཟབ་ལམ་ཐོག་མར་དགེ་བའི་ཁྲིད་བཞུགས་སོ།།
༄༅། །ངོ་སྤྲོད་གནས་ལུགས་གསལ་བ་བཞུགས་སོ།།་
༄༅། །གེགས་སེལ་གྱི་ས་གཅོད་བཞུགས་སོ།།་་་་་
༄༅། །གེགས་སེལ་གྱི་རྒྱུད་བཞུགས།་་་
༄༅། །གེགས་སེལ་གྱི་འགྲེལ་བ་བཞུགས་སོ།།་་
༄༅། །བདེན་གཉིས་གསལ་བའི་མེ་ལོང་ལོ་ཙཱ་བས་
མཛད་པ་བཞུགས་སོ།།་་་་་
༄༅། །དཔལ་དུས་ཀྱི་འཁོར་ལོའི་བརྒྱུད་འདེབས་སོགས་བཞུགས་སོ།།་་་
༄༅། །དུས་འཁོར་ལྷན་སྐྱེས་ཀྱི་མངོན་རྟོགས་བཞུགས་སོ།།
༄༅། །དཔལ་དུས་ཀྱི་འཁོར་ལོ་བདག་འཇུག་སྙིང་པོ་
གསལ་བ་བཞུགས་སོ། །་་་་་
..(93)
...(97)
..………….………..(107)
བ………...……....(113)
བས...(117)
•(131)



....…........……….…………………….…..ཆཆས བ བ་.བ བ བ་..(192)
ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
༄༅། །དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་
འབྱུང་གནས་ཞེས་བྱ་བ་བཞུགས་སོ།།
...(163)
༄༅། །བླ་མ་མཆོད་པའི་ཆོ་ག་མཆོད་པའི་གཏེར་ ་
བཞུགས་སོ།།༌༌་
...(177)
༄༅། །མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་ །
གསལ་བ་ཞེས་བྱ་བ་བཞུགས་སོ།།
(191)
དང་པོ། སྡོམ་ཚིག་བཤད་པ།
..................(192)
གཉིས་པ། དེའི་དོན་བཤད་པ།་་
(192)
(༡) མདོར་བསྟན་པ།་་
......................……..…...…..(192)
(༢) རྒྱས་པར་བཤད་པ།་་
༤.……….…......………………….......……..(192)
ལེའུ་དང་པོ།་་
སྡོམ་ཚིག་
-(193)
2 དེའི་དོན་བཤད་པ།་་
...(193)
3 དེ་ལ་རྩོད་པ་སྤང་པ།་་
..(202)
ལེའུ་གཉིས་པ་་་་
--(204)
༡ སྡོམ་ཚིག་གི་སྒོ་ནས་མདོར་བསྟན་པ་་་
--(204)
༢ དེའི་དོན་རྒྱས་པར་བཤད་པ།
..(204)
ལེའུ་གསུམ་པ།་་
(206)
ལེའུ་བཞི་བ།་་་
..(213)
ལེའུ་ལྔ་བ།་་
..........(213)
༡༽ སྡོམ་ཚིག་གི་སྒོ་ནས་མདོར་བསྟན་པ།་་
..................(213)
༢༽ སོ་སོའི་རྣམ་བཞག་རྒྱས་པར་བཤད་པ།་་
...….…....(214)
.
.
--
--- ༠ -ཐ
བ...........



ཇོ་ནང་ལོ་ཙཱ་བ་བློ་གྲོས་དཔལ།
གསུང་འཐོར་ཕྱོགས་བསྒྲིགས་ཀྱི་དཀར་ཆག
པོད་དང་པོ།
.....(249)
བ...(253)
ལེའུ་དྲུག་པ།་་་
༄༅། །དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ་
ཞེས་བྱ་བ་བཞུགས་སོ།།
༄༅། །བཀའི་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་
རབ་གསལ་ཞེས་བྱ་བ་བཞུགས་སོ། །་་
པར་བྱང་སྨོན་ཚིག་
…………………….(307)
...........(383)



ཐོག་མའི་གླེང་བརྗོད། །
མི་རིགས་ཆོས་ལུགས་གྲུབ་མཐའ་གང་ཡིན། དེ་ལ་མོས་པ་དག་གིས་དེ་དང་དེའི་ གཞུང་
ལུགས་འཛིན་པ་དང་སྐྱོང་བ་སྤེལ་བ་ནི་འགན་འཁྲིར་གཙོ་བོ་ཞིག་ཆོས་ཉིད་དུ་ཆགས་པས། འདིར་
གནའ་སྔ་མོ་ནས་ཇོ་ནང་བའི་བྱིན་རླབས་དོན་གྱི་བརྒྱུད་པའི་བླ་མ་རྣམས་ཀྱི་བཀའ་འབུམ་ཐེངས་
མང་པོ་ཕྱོགས་བསྒྲིགས་བྱས་པ། དཔེ་རྙིང་བྲིས་མ་དང༌། ཤིང་པར་གང་མང་མ་ཉམས་པར་མཐོང་
བ་ཡོད།
དུས་རབས་རེ་དང་འཕོ་འགྱུར་རེའི་དབང་གིས་ཆགས་སྟོང་འཇིག་གསུམ་གྱི་བརྒྱུད་རིམ་ཁྲོད།
དུས་རབས་བཅུ་བདུན་པའི་དུས་སྐབས་སུ། གཙང་རྟག་བརྟན་དམ་ཆོས་གླིང་ངེས་དོན་དགའ་བའི་
ཚལ་ཆེན་པོར། མདོ་དང༌རྒྱུད་སྡེ་དུ་མ། ཁྱད་པར་དུ་ཆོས་རྗེ་ཀུན་མཁྱེན་རིན་པོ་ཆེ་ཡབ་སྲས་
སོགས་ཀྱི་བཀའ་འབུམ། རྗེ་བཙུན་ཏཱ་ར་ནཱ་ཐའི་བཀའ་འབུམ་བཞི་བཅུ་སོགས་གསུང་རབ་ཀྱི་པར་
ཤིང་བརྒྱ་ཕྲག་ལྷག བརྐོས་པ་དང་ཕྱོགས་བསྒྲིགས་བྱས་པ། རྟག་བརྟན་པར་མ་རྒྱུད་བཞིའི་པར་
བསྐྲུན་མཇུག་བྱང་ན། རྗེ་བཙུན་ཏཱ་ར་ནཱ་ཐའི་བླ་སྨན་ལྷུན་སྡིངས་བདུད་རྩི་འགྱུར་མེད་ཀྱིས་གསལ་
བོར་བཤད་ཡོད།
ཡང་དུས་རབས་བཅུ་དགུ་པའི་དུས། མདོ་སྨད་དུ་རྒྱལ་རོང་རྒྱལ་པོ་ཚེ་དབང་དྲག་རྒྱལ་གྱིས་ཏཱ་
ར་ན་ཐའི་བཀའ་འབུམ་སོགས་པར་དུ་བརྐོས་པ་དང༌། སྤྱི་ལོ༡༩༡༥ཡས་མས་སུ་ཛ་འགོ་དགོན་དུ་
ཆོས་རྗེ་ཀུན་མཁྱེན་རིན་པོ་ཆེའི་གསུང་འབུམ། མཁས་དབང་བློ་བཟང་མཆོག་གྲུབ་ཀྱི་ བཀའ་
འབུམ་གསར་དུ་བརྐོས་པ་སོགས་ཀྱིས། བསྟན་པ་ལ་ཕན་ངེས་ཀྱི་བྱ་བ་རླབས་ཆེན་དུ་མ་གཉེར། །
ཁྱད་པར་དུ་སྤྱི་ལོ་༡༩༩༣ལོར་༧ཆོས་རྗེ་དམ་པ་ངག་དབང་ཡོན་ཏན་བཟང་པོས། དོལ་པོ་པའི་
བཀའ་འབུམ། ཏཱ་ར་ནཱ་ཐའི་བཀའ་འབུམ། ངག་དབང་བློ་གྲོས་གྲགས་པའི་བཀའ་འབུམ། སྦྱོར་
དྲུག་བླ་མ་བརྒྱུད་པ་རྣམས་ཀྱི་གསུང་ཁ་ཤས་དང་། ཇོ་ནང་བའི་ཐུགས་སྲས་དག་དང༌། མདོ་སྨད་



པ་ཐུབ་བསྟན་དགེ་ལེགས་རྒྱ་མཚོ་ཡབ་སྲས་ཀྱི་གསུང་པོད་ཁ་ཤས། གཞན་རྒྱུད་སྡེ་དུ་མའི་པར་
ཤིང་སོགས་པོད་བརྒྱད་ཅུ་ཙམ་དང༌། དཀྱིལ་ཐང་སོགས་ཀྱི་པར་ཤིང་བརྐོས་ཏེ་ཕྱོགས་སྒྲིག་གིས།
ངེས་དོན་ལྟ་གྲུབ་འདིའི་གཞུང་ལུགས་ཀྱི་ཡིག་ཆ་དང་། ཐུན་མིན་གྱི་རིག་གཞུང་གི་སྟོང་བའི་བར་
ཆ་གསབ་པས། ཞག་དང་ཟླ་བ། ལོ་རབས་ནས་དུས་རབས་ཀྱི་སྐར་ཆ་བསགས། དུས་ཚོད་ནི་
ནམ་ཡང་མི་སྡོད་ཀྱང༌། ཉམས་པ་གསོ། མི་ཉམས་པ་སྤེལ་བའི་རླབས་ཆེན་གྱི་མཛད་རྗེས་ནི། ཕྱི་
རབས་པ་ཚོའི་སྙིང་ན་མི་བསྙེལ་བའི་ལོ་རྒྱུས། བླ་མེད་ཀྱི་ཀ་བ་ཞིག་བསླངས།
མཛད་པ་མཇུག་འཕྲོ་ཅན་དུས་འཁོར་བསྡུས་རྒྱུད་དང་། འགྲེལ་ཆེན་དྲི་མེད་འོད། གཞན་ཆོས་
བརྒྱུད་རིས་མེད་ཁག་གི་ཡིག་ཆའི་པར་ཤིང་ཕྱོགས་སྒྲིག་སོགས། སྤྲུལ་འཇམ་དབྱངས་བློ་གྲོས་
ཀྱིས་མཇུག་བསྐྱང་བཞིན། རྗེ་བཙུན་དམ་པའི་དགོངས་བཞེད་ལྟར། ཡིག་ཆ་དེ་དག་འཕྲུལ་པར་
བྱས་ཏེ། མདོ་དབུས་གཙང་གསུམ་གྱི་དགོན་སྡེ་རྣམས་དང་། འཛམ་གླིང་གི་ནང་བའི་དཔེ་མཛོད་
ཁག་རིན་མེད་འགྲེམ་སྤེལ་དགོས་པ་བཀའ་གསུང་ནན་མོ་ཡོད་པས་སྤྱི་ལོ༢༠༠༥ལོའི་ཟླ་༨པའི་ཚེས་
༡༣ཐུགས་སྲས་འཇམ་དབྱངས་བློ་གྲོས་སོགས་བླ་གྲྭ་བརྒྱ་ཙམ། བསམ་ཡས། ས་སྐྱ། ཇོ་ནང༌།
མཚུར་ཕུ། གདན་ས་གསུམ་དང༌། བཀྲ་ཤིས་ལྷུན་པོ། བླ་བྲང༌། སྐུ་འབུམ། རེབ་གོང་སོགས་
སོགས་སུ་བཅར་ཏེ། གསུང་འབུམ་ཕུལ་བས། དགོན་སྡེ་དང་ཆོས་བརྒྱུད་སོ་སོའི་ཐུགས་མཉེས་པ་
ཆེན་པོས་ཤིས་ཚིག་གི་བསྔགས་བརྗོད།
འདི་ནི་འཇིག་རྟེན་དགེ་བའི་བཀྲ་ཤིས་དང་པོ་ཞེས་པས་མཚོན། དཔལ་རྒྱལ་བ་ཇོ་ནང་
བའི་བསྟན་པའི་མངའ་བདག་མཁན་རྡོ་རྗེ་སློབ་དཔོན་ཡོན་ཏན་བཟང་པོའི་བཀའ་གསུང་བཞིན་
སྤྲུལ་སྐུ་འཇམ་དབྱངས་བློ་གྲོས་སོགས་ནས་ཇོ་ནང་བླ་མ་རྗེ་རྣམ་གསུམ་སོགས་ཀྱི་གསུང་འབུམ་
ཁྱོན་པོད་ཏི་ང་དྲུག་འདི་ག་དཔལ་ས་སྐྱའི་མཁས་མང་འདུས་ཚོགས་ཀྱི་དྲུང་དུ་ལེགས་པར་འབྱོར་
བྱུང༌
། དཔལ་ས་སྐྱའི་དོ་དམ་ཨུ་ཡོན་ལྷན་ཁང་ནས།
ཞེས་སོགས་ཆོས་བརྒྱུད་གཞན། དགོན་སྡེ་སོ་སོ། དམིགས་བསལ་དྲན་དབང་ཚོར་ཕུལ་བས།
བྱུང་འཛིན་དང་གཟེངས་བསྟོད་ཀྱི་ཡི་གེ་མང་། ཁྱོན་པོད་ལྔ་ཁྲི་ལྷག་འགྲེམ་སྤེལ་བྱས། སླར་ཡང་
སྤྱི་ལོ་ ༢༠༠༤ལོར་འབྲས་སྤུངས་གནས་བཅུ་དཔེ་མཛོད་ཁང་སོགས་དངོས་བརྒྱུད་ཅི་རིགས་དཀའ་



ལས་བགྱིས་པས། སྔོན་གྱི་ཇོ་ནང་དཔེ་དཀོན་ཡིག་ཆ་ཅི་རིགས་དང་དཔེ་རྙིང་བཅུ་ཕྲག་ཁ་ཤས་རྙེད་
པ་དེ་གའི་འགན་འཛིན་དག་གིས་རྒྱབ་སྐྱོར་ལ་ང་ཚོའི་སྙིང་ནས་ཐུགས་རྗེ་ཆེ་ཞུ། །
སྤྱི་ལོ༢༠༠༥ལོར་ཇོ་ནང་བསྟན་འགྲོ་ཀུན་ཕན་ལྷན་ཚོགས་ཐེངས་གཉིས་པའི་སྐབས། དགོན་སྡེ་
སོ་སོའི་སྐུ་ཚབ་དང་མཁན་སྤྲུལ་རྣམས་ཀྱིས་མོས་མཐུན་ལྟར། དེང་དུས་དང་མཐུན་པའི་ཇོ་ནང་
དཔེ་ཚོགས་ཞེས་པ་འདོན་པའི་འཆར་གཞི་ལྟར་དཔེ་རྙིང་ཕྱོགས་སྒྲིག་ཚོགས་པ་གསར་འཛུགས་
བྱས་ཏེ། དཔེ་རྙིང་འཚོལ་སྡུད་པ་དང་དག་སྒྲིག་པའི་མི་སྣ་རྩ་འཛུགས་བྱས་ཏེ། ཚོགས་པ་འདིའི་
ཚོགས་གཙོ་མང་མོས་ཀྱིས་མཆོག་སྤྲུལ་འདིའི་རབ་དང་རིམ་པའི་མཛད་རྗེས་ལ་ཡིད་མགུར་ཐེབས་
ཏེ། བདམ་ཐོན་བྱུང་བ་ཡིན། ཐེངས་དང་པོ་དང་གཉིས་པའི་དེབ་ཕྲེང་ལེགས་འགྲུབ་བྱུང་ནས་རྒྱ་
ཆེའི་ཀློག་པ་པོའི་སྤྱན་ལམ་དུ་བསྟར་བ་འདི། མཆོག་སྤྲུལ་དམ་པ་འཇམ་དབྱངས་བློ་གྲོས་ལགས་
ཀྱི་ཐུགས་བསྐྱེད་ཁོ་ན།
མཆོག་སྤྲུལ་འདི་ནི་༧རྗེ་བཙུན་བླ་མ་ཡོན་ཏན་བཟང་པོའི་སྔ་ཕྱིར་དགོངས་གཞིགས་མཛད་དེ་
བསྟན་པ་ལ་སྲིད་ཞུ་བསྒྲུབ་ནུས་པར་དགོངས་ཏེ། བཀའི་གཟེངས་བསྟོད་དང་མཚན་གནས་བསྩལ་
བ་བཞིན། བསྟན་པ་ལ་བྱ་བ་རྒྱ་ཆེར་མཛད་བཞིན་གནས། ལས་བྱ་འདིར་ཞུགས་པའི་གཞུང་
ལུགས་ལ་མཁས་པ་དག་དཔེ་ཁྲིད་ཀྱི་བར་གསེང་དུ་དཀར་ཆག་ཙམ་སྒྲིག་པ་མ་གཏོགས་ཞུ་དག་གི་
དུས་ཚོད་ཧ་ཅང་ཐུང་། སྔ་ཕྱི་བྱས་ནས་དག་སྒྲིག་པའི་མི་སྣ་བཅུ་ཕྲག་གསུམ་གྱིས་གཉིད་ཆག་ཟས་
བརྗེད་ཀྱིས་འབད་པས་སྒྲུབ་ཀྱང། དཔེ་ཚོགས་འདིའི་མ་ཡིག་དཔེ་རྙིང་ཡིན་གཤིས་སྐུང་ཡིག་མང་
བ་དང་། ཁ་ཤས་དག་ཆ་ཞན་པ། འབྲི་ཚུལ་གཞན་དང་ནང་དོན་ཟབ་པས། ང་ཚོ་ལ་མཐུན་རྐྱེན་མི་
འགྲིག་པ་བསྟུད་མར་བྱུང་བས་ཀློག་པ་པོའི་དགོངས་པ་མཐུན་མིན་ཅི་རིགས་སུ་ངེས་ན་ཁྱེད་ཀྱི་
སྤྱན་བསྟར་བ་ནས་དགོངས་ཚུལ་ཐོན་དང་། བསྐྱར་དུ་དཔེ་ཚོགས་རྣམས་ཆབས་ཅིག་ཏུ་པར་ཐེངས་
གཉིས་པ་འདོན་པའི་སྤོབས་པ་དང་ཡིད་ཆེས་ཡོད་པས་སྤུས་ལེགས་སུ་འགྲོ་ངེས།
གཞན་དཔེ་མི་འདྲ་བ་དང་དོགས་གནས་ཡོད་པའི་རིགས་དེབ་ཀྱི་ཆོས་ཚན་སོ་སོའི་མཇུག་ཏུ་
ཀོར་རྟགས་ཁ་ཤས་བཞག་པ་གསལ་བཤད་དེར་ལྟ་དགོས། །
ཞེས་ཇོ་ནང་དཔེ་སྒྲིག་ཚན་ཆུང་གིས།



ཇོ་ནང་ལོ་ཙཱ་བ་བློ་གྲོས་དཔལ་གྱི་རྣམ་ཐར།
༄༅། །ཇོ་ནང་ལོ་ཙཱ་བ་བློ་གྲོས་དཔལ་གྱི་རྣམ་ཐར་
མདོར་བསྡུས། །
རིགས་ལྡན་རྒྱལ་བ་ཇོ་བཟང་བས་མཛད། །
༄༅། །དེ་ནས་འཕགས་པ་སྒྲིབ་པ་རྣམ་སེལ་གྱི་སྤྲུལ་པ། སྒྲ་བསྒྱུར་ཆོས་ཀྱི་རྒྱལ་པོ་ནི། ཡབ་ཡེ་ཤེས་
བཟང་པོ་དང་ཡུམ་ལྷ་མོ་སྦྱིན་དགའ་ཞེས་པའི་སྲས་སུ་ཆུ་ཕོ་རྟའི་ལོར། ཡུལ་མདོ་སྨད་དུ་སྐུ་འཁྲུངས་སོ། །དེའི་
ཚེ་ནམ་མཁའ་གཡའ་དག་པ་ལ་འཇའ་འོད་དང་མེ་ཏོག་རོལ་མོ་སོགས་ངོ་མཚར་དཔག་མེད་དུ་བྱུང་ངོ༌། །སྐུ་
གཟུགས་མཛེས་པ་དང༌། ངག་སྙན་པ་དང༌། བློ་གསལ་བ་དང༌། སྙིང་རྗེ་ཆེ་བ་སོགས་ཡོན་ཏན་དཔག་ཏུ་
མེད་དོ། །དགུང་ལོ་གཅིག་ནས་ལྔའི་བར་མའི་ནུ་ཞོ་མི་གསོལ་བ་དང༌། མ་ཎི་དང་ཆོས་སྒྲ་ཕལ་ཆེར་གསུངས་
བ་དང་། དགུང་ལོ་བདུན་ནས་བླ་མ་དབང་རྫོང་བའི་མདུན་དུ་གདན་དྲངས་ནས། ཀློག་མཁས་ཤིང་སྡུད་པ་བློ་
ལ་ཟིན་ཤིང༌། བརྟག་གཉིས་དང་གཤེད་སྐོར་ལ་གོ་རྟོགས་བཟང་ཚན་སྐྱེ་བས། སྤྲུལ་སྐུར་འདུག་ཅེས་པའི་
གྲགས་པ་བྱུང་ངོ༌། །དགུང་ལོ་བརྒྱད་ནས་གུར་སམ་བྷུ་ཏྲི་སྤྱོད་འཇུག་ཀ་རི་ཀ་གཞུང་འགྲེལ་གསན་ནས་མཁས་
པ་ཐོས་ཆོག་པ་ཞེས་གྲགས་སོ། །དགུང་ལོ་དགུ་ནས་རྟ་ནག་ཏུ་བྱོན་ནས་མཁན་ཆེན་པའི་དྲུང་དུ་དགེ་ཚུལ་
མཛད་པའི། བློ་གྲོས་དཔལ་བཟང་པོ་ཞེས་མཚན་བཏགས་ཤིང་སོ་ཐར་གྱི་བསླབ་བྱ་ཐམས་ཅད་གསན་ནས།
སྡོམ་ལྡན་དུ་གྲགས་ཅིང་། གསང་ཕུར་བྱོན་ནས་མཁན་ཆེན་ཚུལ་ཁྲིམས་བཟང་གི་མདུན་དུ། ཕར་ཚད་མངོན་
གསུམ་གྱིས་ཆོས་དྲིལ་བས་དགུང་ལོ་བཅོ་ལྔ་ལ་མཁས་པར་གྲགས་སོ། ། དེ་ནས་ས་སྐྱར་བྱོན་ནས་སྟོན་པ་
ནམ་མཁའ་ཡེ་ཤེས་ཀྱི་དྲུང་དུ་ཕེབས་ནས། འདུལ་བ་ལུང་སྡེ་བཞི་ཆ་ལག་དང་བཅས་པ་གསན་ཅིང་དགོངས་
དོན་ལེགས་པར་ཐུགས་སུ་ཆུད་དོ། །མདོ་རྒྱུད་ཡུམ་སྐོར་ཐམས་ཅད་གསན་ཅིང་ཐོས་པ་རྒྱ་ཆེན་པོ་མཛད་ནས་
ཆོས་ཀྱི་སྤྱན་ཅན་དུ་གྱུར་ཏོ། །དབུས་གཙང་གཉིས་སུ་གྲྭ་སྐོར་མཛད་པས་རིགས་པའི་རྩལ་སྦྱངས་པས། ན་སོ་
ཆུང་བ་ལ་དེ་ཙམ་མཁས་པ་མཚར་ཟེར་བ་མང་དུ་བྱུང་། མཁས་པའི་བློ་གསལ་ཐམས་ཅད་ཀྱང་སྐུ་དྲུང་དུ་ཆོས་
གཏམ་བྱེད་མི་ནུས་ནས་ རང་བཞིན་དུ་སྐྲག་པར་གྱུར་ཏོ། །དགུང་ལོ་ཉེར་ལྔ་ལོན་ནས་ བྲག་རམ་དུ་བྱོན་
ནས། དཔང་ལོ་ཙཱ་བ་བློ་བརྟན་ལ་སྒྲ་དང་བརྡ་རིག་ལཉྩའི་ཡི་གེ་བསླབ་པས་མྱུར་དུ་མཁས་པའི་དུས་སུ། དཔང་
གིས་ཁྱོད་ནི་ཐོས་པ་རྒྱ་ཆེན་པོ་མཛད་པ་ལགས། ད་ནི་ཟབ་མོ་ནང་གི་ཆོས་སྐོར་རྣམས་ལ་འཇུག་དགོས་་་་་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གསུངས་ནས། དེ་ལྟ་བུའི་ཆོས་མཆོག་སུ་ལ་ཡོད་གསུངས་ནས། དཔང་གིས་ཇོ་ནང་ཀུན་མཁྱེན་ལྟ་བུ་ནི་རྒྱ་
གར་ན་དཀའ་འོ་ཞེས་སོགས་སྐུའི་སྙན་པ་རྒྱ་ཆེར་གསུངས་པ་གསན་ནས། ཨ་གར་ཡལ་ག་རླུང་གིས་བསྐྱོད་པ་
ལྟར་ཐུགས་གཡོ་ཞིང་བ་སྤུ་ཟང་ཟིང་མཛད་ནས་དུང་དཀར་ལ་སོགས་པ་ཕྱག་རྟེན་མང་རབ་ཐོགས་ནས། ཇོ་
ནང་དཔལ་དུ་བྱོན་ཏེ་ཆོས་རྗེས་མཁས་མཆོག་བརྒྱ་ཕྲག་ཙམ་ལ་རྒྱུད་འགྲེལ་གསུང་པའི་དུས་སུ་མཇལ་བས།
སྐུ་མདུན་དུ་གདན་དྲངས་ནས་གསུང་གླེང་ཅི་རིགས་པ་མཛད་པས། ཁོང་ཀྱང་ལྷུན་པོའི་སྔོན་ནས་མན་ར་ལྟ་
བུར་གྱུར་ཏོ། །དེ་ནས་བཟུང་སྟེ་ཆོས་རྗེའི་སྐུ་དྲུང་དུ་བརྟེན་ནས་དབང་དང་མན་ངག་ཐོག་མར་གསན་ཏེ་ཉམས་
མྱོང་ཁྱད་པར་ཅན་རྒྱུད་ལ་སྐྱེས་སོ། །དེ་ནས་སེམས་འགྲེལ་སྐོར་གསུམ། རྒྱུད་བཀའ། དབང་བཀའ། བསྒྲུབ་
བཀའ། ཕར་ཚད་མངོན་འདུལ་ལ་སོགས་པ་བོད་ཀྱི་འགྱུར་ཚད་ཀྱི་གཞུང་འགྲེལ་ཆ་ལག་དང་བཅས་པ་ལེགས་
པར་ཞུས་སོ། །
དེ་ནས་དགུང་ལོ་ཉེར་བདུན་ལ་ཆོས་རྗེ་རིན་པོ་ཆེའི་དྲུང་དུ་བསྙེན་རྫོགས་མཛད་དེ། འདུལ་བའི་ལུང་སྡེ་
བཞིའི་དོན་ཚུལ་བཞིན་དུ་བསྒྲུབ་པའི། ཚུལ་ཁྲིམས་ཀྱི་དྲི་བཟང་ཕུན་སུམ་ཚོགས་པ་སྐུ་དང་ན་བཟའ་ལ་བྲོ་
བ་དང༌། དགེ་སློང་རྡོ་རྗེ་འཛིན་པའི་མཆོག་ཏུ་གྱུར་ཏོ། །དེའི་དུས་སུ་ཆོས་རྗེས་གསེར་གྱི་མཎྜལ་དང་ཉིད་ཀྱི་
ཆོས་དུང་རྒྱང་གྲགས་མ། དར་འབོལ་ཁྱད་པར་ཅན་གསུམ་གྱི་སྣ་དྲངས་པའི་དགུ་ཚན་གཅིག་གནང་སྦྱིན་སྨོན་
ལམ་དང་བཅས་པ་མཛད་ནས། ཚོགས་ཆོས་གསུངས་པའི་ཞལ་ཏ་ནན་ཅན་ཕུལ་ནས་ཇོ་ནང་དཔལ་དུ་མཁས་
པ་སྟོང་ཕྲག་ཙམ་ལ་ཕར་ཚད་མངོན་འདུལ་རྣམས་དང༌། རྒྱུད་འགྲེལ་ཟབ་ཁྲིད་ཅི་རིགས་པ་གསུངས་སོ། །དེ་
ནས་དགུང་ལོ་ཞེ་གཅིག་བཞེས་པའི་ཚེ་ནའང༌། བཀའ་རྒྱུད་གོང་མ་རྣམས་ཀྱི་ཕྱག་དཔེ། ལྷ་ཆ་ལྷ་རྟེན་དང་
བཅས་པ་ཕུལ་ནས་གདན་ས་དབང་བསྐུར་བས། ལོ་བཅུ་བདུན་དུ་ཆོས་ཀྱི་འཁོར་ལོ་བསྐོར་ནས་ཕྲིན་ལས་
དར་ཞིང་རྒྱས་པར་མཛད་དོ། །སྐུ་འབུམ་ཆེན་པོའི་ཀླུ་ཁང་ལ་གནས་བརྟན་བཅུ་དྲུག་འཁོར་བཅས་བཞེངས་
པ་དང་། བུམ་པ་ལ་མཚན་བཟང་པོ་སོ་གཉིས་ཀྱི་ངོ་བོ་ཀ་རིང་སོ་གཉིས་དང༌། བྲེ་དང་གདུང་འདེགས་པདྨ་
ལ་དཔེ་བྱད་བརྒྱད་ཅུའི་ངོ་བོ་ཀ་ཐུང་བརྒྱད་ཅུས་བཏེགས་པར་མཛད་པའི་ཚེ་ནའང་། ཆོས་རྗེ་རིན་པོ་ཆེའི་
ཐུགས་ཤིན་ཏུ་དགྱེས་ནས་བསྔོ་བ་དང་སྨོན་ལམ་ཡང་དག་པར་མཛད་དོ། །དེ་ནས་འཇམ་དཔལ་ཤེས་རབ་བློ་
འཕེལ་བསྒྲུབས་པས་རྒྱ་སྲན་ལྗགས་ཞབས་སུ་བཅུག་པའི་མྱུ་གུ་ཞལ་སྒོའི་གྲ་གཉིས་སུ་ཐོན་ཏེ་དབུས་རྒྱབ་ཏུ་
བསྣོལ་ནས། སླར་ལོག་སྟེ་དཔྲལ་བ་ནས་བསྣོལ་ནས་སྤྱི་བོར་བསྣོལ་ཏེ་རྩེ་མོར་མེ་ཏོག་དམར་པོ་གཉིས་ཁ་
ཀྱེས་པའི་ལྟེ་བར་འཇམ་དཔལ་དང་དབྱངས་ཅན་མ་གཉིས་བཞུགས་པར་གྱུར་ཏོ། །རིལ་བུ་གང་ལ་བྱིན་པའི་
རིགས་ཡང་བློ་རྣོ་ཞིང་གཞུང་ལུགས་ལ་མཁས་པར་བྱེད་དོ། །སྐབས་སྐབས་སུ་གསུང་ཆོས་བཀའ་འགྲེལ། ངོ་



ཇོ་ནང་ལོ་ཙཱ་བ་བློ་གྲོས་དཔལ་གྱི་རྣམ་ཐར།
སྤྲོད་རྡོ་རྗེ་ཕྲེང་བའི་ཐིག་སྐོར། གཟའ་ཟིན་རྩིས་ལ་སོགས་གསུང་ཆོས་ཁྱད་པར་ཅན་མཛད་དོ། །རྒྱུད་འབུམ་
དག་ཐེར་མཛད་ནས་གླེགས་བམ་དུ་བསྒྲིགས་ཤིང་ཟླ་བ་བཞིར་བཤད་སྦྱར་རྒྱས་པ་གསུངས་སོ། །. དེ་ནས་
དགུང་ལོ་ལྔ་བཅུ་རྩ་ལྔ་བཞེས་པའི་ཚེ། ཤིང་ཕོ་རྟ་ལོ་རྒྱལ་ཟླའི་ཚེས་བརྒྱད་ནམ་གྱི་གོང་ཡོལ་ཙམ་ན་ཞི་བར་
གཤེགས་སོ། །ཞག་གསུམ་དུ་འོད་གསལ་མ་བུ་འཕྲོད་པའི་སྟོབས་ཀྱི་ཆོས་ཉིད་ངང་ལ་བཞུགས་ནས། ས་ཡི་
དཀྱིལ་འཁོར་གཞི་ཡི་ཁྱོན། །རྐང་པ་ཡ་གཅིག་མཐིལ་གྱིས་མནོན། །རྐང་མཐེབ་སེན་མོའི་ཁྱོན་གྱིས་ཀྱང་། །
ཚངས་བའི་ཡུལ་ས་རྩེ་ནས་གནོན། ། ཞེས་གསུངས་པ་ལྟར་དཀར་པོ་སྟེང་དང་དམར་པོ་ཆུ་ལམ་ནས་བྱུང་
ངོ་༑ ༑དེ་ནས་སྤུར་སྦྱངས་ཚེ་སྤུར་ཁང་གི་མཐའ་བསྐོར་དུ་མཆོད་རྫས་ཀྱིས་བསྐོར་ཞིང་། བླ་མ་དགེ་འདུན་པ་
སྟོང་ཕྲག་དུ་མ་འདུས་པའི་ཚེ་ན། སྤྲིན་གྱིས་ས་གཞི་ཁེངས་ནས་གཅིག་གིས་གཅིག་མི་མཐོང་བས་སྤུར་ལ་མེ་
སྤར་མ་ཐག་ཏུ་སྤྲིན་ཐམས་ཅད་དུས་གཅིག་ཏུ་སངས་ཀྱིས་སོང་ནས་ནམ་མཁའ་གཡའ་དག་པའི་དཀྱིལ་་་་་་
འཇའ་འོད་སྣ་ལྔ་དར་ཡུག་བརྐྱངས་པ་ལྟ་བུ་ཤར་ནུབ་ཏུ་གང་ཞིང༌། སྤུར་སྦྱངས་མ་ཚར་བར་དུ་མ་ཡལ། ལྷའི་
མེ་ཏོག་དཀར་དམར་སྔོ་ལྗང་མང་པོ། ཆུ་ཤོག་ཙམ་སྤུར་ཁང་གི་སྟེང་དུ་གཅིག་གི་རྒྱབ་གཅིག་གིས་ནོན་ནས་
བབ་པ་དང༌། སྤྲིན་མེད་ཅིང་ཡུལ་འཇམ་པའི་ངང་ནས་དྲི་བཟང་གི་ངད་ལྡང་བ་དང་། ནམ་མཁའ་ལ་རོལ་མོ་
གྲགས་པ་དང༌། ས་གཡོས་པ་བྱུང་ངོ་། །སྤུར་སྦྱངས་བ་ཚར་མ་ཁད་ནམ་མཁའི་འཇའ་འོད་ཡལ་ནས་ལྷོ་བྱང་གི་
བར་གྱི་ནམ་མཁའ་འོད་ཟླུམ་པོའི་ཕྲེང་བས་ཁྱབ་པར་གྱུར་ཏོ། །ཞག་བདུན་ནས་སྤུར་ཁང་གི་ཞལ་ཕྱེ་པས།
ཕྱག་ངར་ལ་ཁ་སར་པ་ཎི་དང༌། དཔྲལ་བར་བཅོམ་ལྡན་འདས། མགྲིན་པར་འཇམ་དཔལ། དུང་དཀར་ལྔ། །
རིང་བསྲེལ་ཁྱད་འཕགས་དཔག་མེད་བྱོན་ནོ། དེ་ནས་ཆོས་རྗེ་རིན་པོ་ཆེས་ལོ་ཙྪ་བ་ཞི་བར་གཤེགས་པའི་ལྷ་
རྟེན་ཐམས་ཅད་མཁན་ཆེན་ཕྱོགས་ལས་རྣམ་རྒྱལ་ལ་གནང་ཞིང་རྒྱལ་ཚབ་གཏད་དོ། །དེས་ཀྱང་ཕྲིན་ལས་
རྒྱས་པར་བྱེད་དོ། །
གང་སྐུ་འོད་ཀྱིས་འཇིག་རྟེན་མུན་པའི་ཚོགས། །
འཇོམས་མཛད་དཔལ་ལྡན་བླ་མ་མཆོག་གི་རྒྱལ། །
སྒྲིབ་པ་རྣམ་སེལ་བློ་གྲོས་དཔལ་འབྱོར་ཅན། །
ཞབ་དྲུང་སྐྱེས་ནས་ཆོས་ལ་སྤྱོད་པར་ཤོག །
ཅེས་ལོཙྪབ་ཆོས་ཀྱི་སྤྱན་ཅན་གྱི་རྣམ་ཐར་མདོར་བསྡུས་ཙམ་སྟེ་གསུམ་པའོ།།



༄༅། །ཆོས་རྗེ་ཐམས་ཅད་མཁྱེན་པ་ཉིད་ཀྱི་རྒྱལ་ཚབ་
དམ་པར་གྱུར་པ་ཇོ་ནང་ལོ་ཙཱ་བ་སོགས་ཀྱི་
གསུང་འཐོར་ཕྱོགས་བསྒྲིགས་
བཞུགས་སོ། །
ལོ་ཙཱ་བ་བློ་གྲོས་དཔལ་སོགས།



ཇོ་ནང་ལོ་ཙཱ་བ་བློ་གྲོས་དཔལ།
ཆོས་རྗེ་ཐམས་ཅད་མཁྱེན་པའི་བསྟོད་པ།
པོད་དང་པོ།
༄༅། །ཆོས་རྗེ་ཐམས་ཅད་མཁྱེན་པའི་བསྟོད་པ་ཉིད་ཀྱི་
རྒྱལ་ཚབ་དམ་པར་གྱུར་པ་ཇོ་ནང་
ལོ་ཙྪ་བས་མཛད་པ་
བཞུགས་སོ། །
༄༅། །རྒྱལ་བའི་རིགས་ལྡན་སྤྲུལ་པའི་སྐུ་ཆེན་པོ་ཁམས་གསུམ་ཆོས་ཀྱི་རྒྱལ་པོ། འགྲོ་བའི་
མགོན་པོ། །དོལ་པོ་པ་ཤེས་རབ་རྒྱལ་མཚན་དཔལ་བཟང་པོའི་ཞབས་ཀྱི་པད་མོ་དྲི་མ་མེད་པ་ལ་
སྒོ་གསུམ་གུས་པས་ཕྱག་འཚལ་ཞིང་སྐྱབས་སུ་མཆིའོ། །ཐུགས་བརྩེ་བ་ཆེན་པོས་དུས་དང་གནས་
སྐབས་ཐམས་ཅད་དུ་རྗེས་སུ་བཟུང་དུ་གསོལ།
གང་གི་མཁྱེན་བརྩེ་ནུས་པ་རྨད་བྱུང་བས། །
གཞི་ལམ་འབྲས་བུའི་གནས་ལུགས་ཐུགས་ཆུད་དེ། །
ཇི་བཞིན་འགྲོ་ལ་གསལ་བར་སྟོན་མཛད་པའི། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྦྱང་གཞི་བདེ་གཤེགས་སྙིང་པོ་ཆོས་ཀྱི་དབྱིངས། །
འོད་གསལ་འདུས་མ་བྱས་ཤིང་རྟག་པའི་སྐུ། །
ལུས་ཅན་ཀུན་ལ་བཞུགས་པའི་དོན་དམ་དུ། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྦྱང་བྱ་གློ་བུར་དྲི་མ་ཤུན་པའི་ཚོགས། །
ཐོག་མེད་ལས་དང་ཉོན་མོངས་ལས་ལས་བྱུང་། །



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
འཁྲུལ་སྣང་རྟེན་འབྲེལ་ཀུན་རྫོབ་ཟག་བཅས་སུ། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྦྱོང་བྱེད་ཟབ་ལམ་མི་རྟོག་ཏིང་འཛིན་གྱིས། །
སྤང་བྱ་རྣམ་རྟོག་དྲི་མ་ལེགས་སྦྱངས་ནས། །
ཐོབ་བྱའི་དོན་དམ་འོད་གསལ་སྟོན་པའི་ཐབས། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྦྱངས་འབྲས་ཆོས་སྐུ་བསྐྱེད་པ་མ་ཡིན་པར། །
གདོད་ནས་ལྷུན་གྲུབ་ཡོན་ཏན་ཚད་མེད་པ། །
རྟག་མིན་ཆད་མིན་ཡོད་པའི་དོན་དམ་དུ། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
མི་འགྱུར་མཆོག་གི་བདེ་བ་ཆེན་པོ་དང་། །
སྟོང་ཉིད་རྣམ་ཀུན་མཆོག་ལྡན་སྣ་ཚོགས་ཡུམ། ། :
ཟུང་འཇུག་དུས་ཀྱི་འཁོར་ལོའི་ངོ་བོ་ཉིད། ། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
ཧེ་ཡིག་དམིགས་མེད་སྙིང་རྗེ་ཆེན་པོ་དང༌། །
བཛྲ་ཤེས་རབ་སྟོང་ཉིད་ཟབ་མོའི་དོན། །
ཟུང་འཇུག་ཀྱེ་ཡི་རྡོ་རྗེའི་ངོ་བོ་ཉིད། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
རྒྱལ་བ་ཀུན་གྱི་ཟག་མེད་བདེ་ཆེན་དང་། །
སྒྱུ་མ་ལྟ་བུའི་སྟོང་ཉིད་ཟབ་མོའི་དོན། ། །
ཟུང་འཇུག་བདེ་མཆོག་འཁོར་ལོའི་ངོ་བོ་ཉིད། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
ཚད་མེད་བཞི་ཡི་བང་རིམ་མཛེས་པར་བརྒྱན། །



ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
ཆོས་རྗེ་ཐམས་ཅད་མཁྱེན་པའི་བསྟོད་པ། །
རྣམ་ཐར་བཞི་ཡི་དོན་རྣམས་མངོན་སུམ་གཟིགས། །
བསྡུ་བ་བཞི་ཡིས་གཞན་དོན་ཁོ་ན་མཛད། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྔོན་བསགས་དགེ་བས་དམ་པའི་རིགས་སུ་འཁྲུངས། །
སྐུ་གསུང་ཐུགས་ལ་ཉེས་པའི་སྐྱོན་མ་གོས། །
སྒོ་གསུམ་བྱ་བ་གཞན་དོན་ཁོ་ན་སྦྱོར། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
ཐར་བའི་ལམ་མཆོག་སྟོན་མཛད་ཆོས་ཀྱི་རྗེ། །
སྐྱབས་ཀྱི་དམ་པ་ཀུན་མཁྱེན་གཉིས་པ་བྱོན། །
བདག་དང་མཁའ་མཉམ་འགྲོ་བ་མང་པོའི་དོན། །
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །
དེ་འདྲའི་དཔལ་ལྡན་བླ་མ་ཆོས་ཀྱི་རྗེ། །
དྲང་དང་ངེས་པའི་ཚིག་རྣམས་འབྱེད་མཁས་པ། །
བདག་དང་མཁའ་མཉམ་འགྲོ་བ་མང་པོའི་དོན། །
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །
ཀུན་གཟིགས་བདེན་པ་གསུང་བ་ཆོས་ཀྱི་རྗེ། །
ཤིན་ཏུ་གཅེས་པའི་གསུང་གི་མཛོད་འཛིན་པ། །
བདག་དང་མཁའ་མཉམ་འགྲོ་བ་མང་བོའི་དོན། །
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །
བརྩེ་ལྡན་བཀའ་དྲིན་མྱུར་བ་ཆོས་ཀྱི་རྗེ། །
དུས་གསུམ་རྒྱལ་བ་ཀུན་དང་དབྱེར་མེད་པ། །
བདག་དང་མཁའ་མཉམ་འགྲོ་བ་མང་པོའི་དོན། །
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྐྱེ་དང་སྐྱེ་བར་ཐེག་ཆེན་ཆོས་སྤྱོད་ཅིང་། །
རྒྱལ་དང་རྒྱལ་བའི་སྲས་ཀྱིས་རྗེས་བཟུང་ནས། །
བདག་དང་མཁའ་མཉམ་འགྲོ་བ་མང་པོའི་དོན། །
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །
དཔལ་ལྡན་བླ་མ་རྒྱལ་བའི་སྐུ་གསུང་ཐུགས། །
ཡེ་ཤེས་རྡོ་རྗེའི་བྱིན་རླབས་རྨད་བྱུང་བ། །
ད་ལྟ་ཉིད་དུ་བདག་ལ་འཕོས་གྱུར་ན། །
ཆོས་རྗེ་བླ་མ་ལྟ་བུར་བྱིན་གྱིས་རློབས། །
བདག་ནི་སྐྱེ་ཞིང་སྐྱེ་བ་ཐམས་ཅད་དུ། །
མཚུངས་མེད་མགོན་པོ་ཁྱོད་ཀྱི་ཞབས་དྲུང་དུ། །
སྐྱེ་ཞིང་ཐེག་མཆོག་ཟབ་མོའི་ཆོས་ལ་ཡང་། །
འབྲལ་བ་མེད་པར་ཆོས་ལ་སྤྱོད་པར་ཤོག །
བདག་ནི་འདི་ནས་འཆི་བར་གྱུར་མ་ཐག །
མགོན་པོ་ཁྱོད་ནི་ཞིང་ཁམས་རྣམ་དག་ཏུ། །
བཞུགས་པའི་ཞིང་དེར་བདག་ཀྱང་སྐྱེ་བ་དང་། །
གསུང་གི་བདུད་རྩི་རྟག་ཏུ་སྤྱོད་པར་ཤོག །
ཚེ་འདིའི་སྣང་བ་ནུབ་པར་གྱུར་མ་ཐག །
ལས་ཀྱི་དབང་གིས་ངན་འགྲོ་མྱོང་གྱུར་ན། །
དམ་པ་ཁྱོད་ཀྱིས་ཐུགས་རྗེའི་ལྕགས་ཀྱུ་ཡིས། །
བདེ་ཆེན་ཐར་པའི་གནས་སུ་དྲང་དུ་གསོལ། །
བླ་མ་དཀོན་མཆོག་ཕྱག་འོས་ཐམས་ཅད་ལ། །
ཕྱག་འཚལ་མཆོད་ཅིང་བསྟོད་དེ་སྐྱབས་སུ་མཆི། །
སྡིག་པ་བགྱིས་རྣམས་འགྱོད་པས་སོ་སོར་བཤགས། །



ཇོ་ནང་ལོ་ཙཱ་བ་བློ་གྲོས་དཔལ།
ཆོས་རྗེ་ཐམས་ཅད་མཁྱེན་པའི་བསྟོད་པ།
པོད་དང་པོ།
དགེ་བ་ཀུན་ལ་དགའ་བས་རྗེས་ཡི་རང་། །
ཆོས་རྗེ་རྣམས་ཀྱིས་ཆོས་འཁོར་བསྐོར་དུ་གསོལ། །
མྱ་ངན་མི་འདའ་ཡུན་རིང་བཞུགས་གསོལ་འདེབས། །
ཆོས་རྗེ་བླ་མའི་སྤྱན་སྔར་སེམས་བསྐྱེད་བགྱི། །
དགེ་བ་གང་བསགས་བྱང་ཆུབ་ཆེན་པོར་བསྔོ། །
དགེ་བ་འདི་ཡིས་ཚེ་རབས་ཐམས་ཅད་དུ། །
སྡུག་བསྔལ་ཀུན་འབྱུང་མ་ལུས་རབ་སྐེམས་ཤིང༌། །
འགྲོ་ཀུན་སྲིད་པའི་རྒྱ་མཚོ་ལས་བསྒྲལ་ཏེ། །
ཀུན་མཁྱེན་རྒྱལ་བའི་སྐུ་གཉིས་མྱུར་ཐོབ་ཤོག །
ཇོ་ནང་དཔལ་གྱི་རི་ཁྲོད་དུ། ཀུན་མཁྱེན་ཆོས་ཀྱི་རྗེའི་ཞབས་རྡུལ་སྤྱི་བོར་བླངས་ནས་གཞན་གྱིས་
ཀྱང་བསྐུལ་བའི་ངོར་དགེ་སློང་ལོ་ཙྪ་བས་སྦྱར་བའོ།། མངྒ་ལཾ།། །
༄༅། །ཆོས་རྗེ་ཀུན་མཁྱེན་དོལ་པོ་པའི་བསྟོད་པ་
ཇོ་ནང་ལོ་ཙཱ་བས་མཛད་པ་
བཞུགས་སོ། །
༄༅། །ཨོཾ་སྭཱ་སྟི། དཔལ་ལྡན་བླ་མ་དམ་པ་རྣམས་དང༌། །དཔལ་དུས་ཀྱི་འཁོར་ལོ་ལ་
ཕྱག་འཚལ་ལོ། །
གང་གི་མཁྱེན་བརྩེ་ངོ་མཚར་རྨད་བྱུང་གིས། །
གཞི་ལམ་འབྲས་བུའི་གནས་ལུགས་ཐུགས་ཆུད་དེ། །
ཇི་བཞིན་གསལ་བར་འགྲོ་ལ་སྟོན་མཛད་པའི། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྦྱང་གཞི་བདེ་གཤེགས་སྙིང་པོ་ཆོས་ཀྱི་དབྱིངས། །
འོད་གསལ་འདུས་མ་བྱས་ཤིང་རྟག་པའི་སྐུ། །
ལུས་ཅན་ཀུན་ལ་བཞུགས་པའི་དོན་དམ་དུ། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྦྱང་བྱ་གློ་བུར་དྲི་མ་ཤུན་པའི་ཚོགས། །
ཐོག་མེད་ལས་དང་ཉོན་མོངས་ལས་ལས་བྱུང་། །
འཁྲུལ་སྣང་རྟེན་འབྲེལ་ཀུན་རྫོབ་ཟག་བཅས་སུ། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྦྱོང་བྱེད་ཟབ་ལམ་མི་རྟོག་ཏིང་འཛིན་གྱིས། །
སྤང་བྱ་གློ་བུར་དྲི་མ་ལེགས་སྦྱངས་ནས། །
ཐོབ་བྱ་དོན་དམ་འོད་གསལ་སྟོན་པའི་ཐབས། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
སྦྱངས་འབྲས་ཆོས་སྐུ་བསྐྱེད་པ་མ་ཡིན་པར། །
གདོད་ནས་ལྷུན་གྲུབ་ཡོན་ཏན་ཚད་མེད་པ། །
རྟག་མིན་ཆད་མིན་ཡོད་པའི་དོན་དམ་དུ། །
ཀུན་མཁྱེན་ཆོས་ཀྱི་རྗེ་ལ་གསོལ་བ་འདེབས། །
དེ་འདྲའི་དཔལ་ལྡན་བླ་མ་ཆོས་ཀྱི་རྗེ། །
དྲང་དང་ངེས་དོན་རྣམ་དབྱེ་འབྱེད་མཁས་པས། །
བདག་དང་མཁའ་མཉམ་འགྲོ་བ་མང་པོའི་དོན། །
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །
ཀུན་གཟིགས་བདེན་པ་གསུང་བ་ཆོས་ཀྱི་རྗེ། །
ཤིན་ཏུ་གཅེས་པའི་གསུང་གི་མཛོད་འཛིན་པས། །
བདག་དང་མཁའ་མཉམ་འགྲོ་བ་མང་པོའི་དོན། །



ཇོ་ནང་ལོ་ཙཱ་བ་བློ་གྲོས་དཔལ།
ཆོས་རྗེ་ཐམས་ཅད་མཁྱེན་པའི་བསྟོད་པ།
པོད་དང་པོ།
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །
བརྩེ་ལྡན་བཀའ་དྲིན་མྱུར་བ་ཆོས་ཀྱི་རྗེ། །
དུས་གསུམ་རྒྱལ་བ་ཀུན་དང་དབྱེར་མེད་པས། །
བདག་དང་མཁའ་མཉམ་འགྲོ་བ་མང་པོའི་དོན། །
ལྷུན་གྲུབ་རྒྱུན་མི་འཆད་པར་མཛད་དུ་གསོལ། །
སྐྱེ་དང་སྐྱེ་བར་ཐེག་ཆེན་ཆོས་སྤྱོད་ཅིང་། །
རྒྱལ་དང་རྒྱལ་བའི་སྲས་ཀྱིས་རྗེས་བཟུང་ནས། །
བདག་དང་བདག་འདྲའི་འགྲོ་བ་མཐའ་དག་ལ། །
ཀུན་ནས་ཀུན་ཏུ་ཕན་པ་འགྲུབ་གྱུར་ཅིག །
ཅེས་པ་གསོལ་བ་འདེབས་པ་འདི་ཡང་དག་པའི་ཡོངསཀྱི་དགེ་བའི་བཤེས་གཉེན་དོན་ཞབས་
པས་སངས་རྒྱས་རིན་ཆེན་གྱིས་བསྐུལ་བའི་ངོར། །ལོ་ཙྰ་བས་ཇོ་ནང་དཔལ་གྱི་རི་ཁྲོད་དུ་བཀོད་
པའོ།། །།མངྒ་ལཾ།། །།



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་སྔོན་འགྲོ།
པོད་དང་པོ།
༄༅། །ཟབ་ལམ་གྱི་སྔོན་འགྲོ་
བཞུགས་སོ། །
༄༅། །ཨོཾ་སྭསྟི། ཨེ་མ་ཧོ། དཔལ་ལྡན་བླ་མ་དམ་པ་རྣམས་དང་དཔལ་དུས་ཀྱི་འཁོར་ལོ་ལ་
ཕྱག་འཚལ་ལོ། །འདིར་སྔོན་གྱི་དགེ་བ་དང་སྨོན་ལམ་རྣམ་པར་དག་པའི་རྒྱུ་ལས། དལ་འབྱོར་གྱི་
མི་ལུས་རིན་པོ་ཆེ་ཐོབ་ཅིང་སངས་རྒྱས་ཀྱི་བསྟན་པ་རིན་པོ་ཆེ་དང་འབྱལམཇལ། དེ་ཡི་དོན་སྟོན་
པའི་དགེ་བའི་བཤེས་གཉེན་འདམ་ཚད་ཡོད་པའི་སྐབས་སུ་ལམ་རྣམ་དག་མ་ནོར་ངེས་པ་སྟོན་
པའི་བླ་མ་དམ་པ་ཚོལ་བ་ནི། དང་པོ་ཉིད་དུ་གང་བས་ཀྱང་གཅེས་ཏེ། དཔལ་དོན་དམ་བསྙེན་པ་
ལས། འདོད་པའི་དངོས་གྲུབ་སློབ་དཔོན་ཞལ་གྱི་རྗེས་འབྲང་བར། །མ་ལུས་རྡོ་རྗེའི་ཐེག་པར་
ཐམས་ཅད་མཁྱེན་པས་གསུངས། །དེ་ཕྱིར་སློབ་མ་རྣམས་ཀྱིས་བླ་མ་གསེར་བཞིན་དུ། །ལེགས་
པར་བརྟགས་ན་སྡིག་པ་ཅུང་ཟད་ཡོད་མ་ཡིན། །ཞེས་གསུངས་སོ། །དེས་ན་མཚན་ཉིད་དང་ལྡན་
པའི་བླ་མས་ནི་མཆོག་ཐུན་མོང་གཉི་ག་འགྲུབ་པའི་ཐབས་རྣམ་དག་ལེགས་པའི་ལམ་སྟོན་ནུས་པའི་
ཕྱིར། སློབ་མ་ལ་ཕན་པའི་ཆ་ནས་སངས་རྒྱས་དངོས་དང་ཁྱད་པར་ཅུང་ཟད་ཀྱང་མེད་དོ། །དེས་
བསྟན་པའི་ལམ་ནི་ཐེག་པ་གསུམ་གང་རུང་ལ་འཇུག་པ་ལས། ཉན་རང་གི་ཐེག་པ་ནི་འཁོར་བ་
ལས་ངེས་པར་འབྱུང་བ་དང་སྐྱོ་ཤས་ཆེན་པོས་མྱ་ངན་ལས་འདས་པ་ཐོབ་འདོད་དྲག་པོ་ཡོད་ཀྱང་
གཞན་སྙིང་རྗེའི་བསམ་པ་དམན་པའི་ཕྱིར་ལམ་རྣམ་དག་མ་ཡིན་ནོ། །དེ་དག་ལས་ཆེས་ངོ་མཚར་
བའི་ཐེག་པ་ཆེན་པོ་ལ་ཕྱེ་ན། ཕྱི་ཕ་རོལ་ཏུ་ཕྱིན་པ་དང་ནང་གསང་སྔགས་རྡོ་རྗེའི་ཐེག་པ་གཉིས་
གསུངས་པ་མཐར་ཐུག་གི་དོན་ནི་གཅིག་མོད་ཀྱི། འོན་ཀྱང་གནས་སྐབས་སུ་ལམ་སྒྲུབ་དུས་ཉིད་
ནས་སངས་རྒྱས་ཕྱིར་མི་ཚོལ་བར་རང་གི་སེམས་འོད་གསལ་བ་ཉིད་སངས་རྒྱས་སུ་ཐག་ཆོད་པས་
སྒྲུབ་ིབསྒྲུབ་བྱ་ལ་མ་རྨོངས་པ་ལ་སོགས་རྣམ་པ་དུ་མའི་སྒོ་ནས་གསང་སྔགས་ཉིད་ཁྱད་པར་དུ་་་་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
འཕགས་ཏེ། ཚུལ་གསུམ་སྒྲོན་མ་ལས། དོན་གཅིག་ན་ཡང་མ་རྨོངས་དང༌། །ཐབས་མང་དཀའ་བ་
མེད་པ་དང༌། །དབང་པོ་རྣོན་པོའི་དབང་བྱས་ནས། །སྔགས་ཀྱི་ཐེག་པ་ཁྱད་པར་འཕགས། །ཞེས་
གསུངས་སོ། ། དེ་ལྟ་བུའི་གསང་སྔགས་ཟབ་མོ་སྟོན་པ་ན་སྔོན་སངས་རྒྱས་ཀྱིས་ཀྱང་ཕུན་སུམ་
ཚོགས་པ་ལྔ་དང་ལྡན་པས་ལེགས་པར་གཏན་ལ་ཕབ་པ་བཞིན་དུ་འདིར་ཡང་མོས་པ་ཡིད་ལ་་་་་་་
བགྱིད་པས་རང་རེ་རྣམས་འཆད་ཉན་བྱེད་པའི་གནས་འདི་ཡང་ཐ་མལ་པ་མ་ཡིན་པ་ཆོས་ཉིད་རང་
སྣང་ལས་གྲུབ་པའི་གཞལ་མེད་ཁང་རྣམ་པ་དང་རྒྱ། ཡོངས་སུ་མ་ཆད་པ་ཐར་པ་ཆེན་པོའི་གྲོང་ཁྱེར་
ཕུན་སུམ་ཚོགས་པར་མོས་པ་བགྱིད། ཆོས་སྟོན་པའི་སློབ་དཔོན་ཡང་དུས་གསུམ་སངས་རྒྱས་
ཐམས་ཅད་ཀྱི་ངོ་བོ་འམ་རྣམ་འཕྲུལ་རིགས་ཐམས་ཅད་ཀྱི་བདག་པོ་རྡོ་རྗེ་འཆང་དངོས་ཡིན་སྙམ་དུ་
མོས་པ་འཚལ་ཏེ་སྟོན་པ་ཕུན་སུམ་ཚོགས་པ་ཡང་ཚང་། དེ་བཞིན་དུ། འཆད་པ་པོ་ང་ཆོས་ཀྱང་ང༌། །
རང་གི་ཚོགས་ལྡན་ཉན་པའང་ང་། །ཞེས་པ་ལྟར་ཆོས་ཉན་ཅིང་དོན་དུ་གཉེར་བ་རྣམས་ཀྱང་སྟོན་པ་
ལས་ངོ་བོ་ཐ་མི་དད་པའི་འཁོར་རྒྱལ་བ་མི་བསྐྱོད་པ་ལ་སོགས་པ་རིགས་ལྔ་འམ། སངས་རྒྱས་སྤྱན་
མ་ལ་སོགས་པ་ཡུམ་བཞིའི་རྣམ་པ་ལྟ་བུར་མོས་པ་བགྱིད་དེ་འཁོར་ཕུན་སུམ་ཚོགས་པ་ཞེས་
གསུངས། དེ་ལྟ་བུའི་གནས་དང་སྟོན་འཁོར་ཆོས་ཀྱི་ལོངས་སྤྱོད་དང་བཅས་པ་སྔོན་གྱི་དགེ་བ་དང་
སྨོན་ལམ་གྱི་དབང་གིས་རྟེན་འབྲེལ་ཐམས་ཅད་ལེགས་པར་འགྲིག་པ་ལ་དུས་ཕུན་སུམ་ཚོགས་
པ་ཡང་ཚང་། ཆོས་ཀྱང་ཐེག་པ་ཐམས་ཅད་ཀྱི་དོན་གྱི་བཅུད་ཕྱུང་ཞིང༌། མདོ་རྒྱུད་ཐམས་ཅད་ཀྱི་
སྙིང་པོ་བསྡུས་པ། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་ཀྱི་འབྱུང་
གནས། དུས་གསུམ་གྱི་སངས་རྒྱས་སྲས་དང་བཅས་པ་ཐམས་ཅད་ཀྱི་བགྲོད་པ་གཅིག་པའི་ཉེ་ལམ་
མཐར་ཐུག གྲུབ་པ་ཐོབ་པའི་རྣལ་འབྱོར་ཕོ་མོ་ཐམས་ཅད་ཀྱི་འཇུག་ངོགས་སམ་གཤེགས་ཤུལ།
རང་གིས་སྒྲུབ་པ་ནུས་ན་བརྩོན་འགྲུས་ཅན་ཚེ་གཅིག་ལ་གྲོལ་བར་བྱེད་པའི་ཐབས་ལམ་ཁྱད་པར་
ཅན། བསྡུས་རྒྱུད་མང་པོར་བརྡ་སྐད་དུ་མས་སྣོད་མིན་གྱི་གང་ཟག་ལ་སྦས་ཀྱང་སྣོད་ལྡན་གྱི་གང་
ཟག་དག་པའི་དོན་དུ་དུས་ཀྱི་འཁོར་ལོ་ལ་སོགས་པའི་རྩ་རྒྱུད་དང་བསྡུས་རྒྱུད་འགའ་ཞིག་ཏུ་་་་་
གསལ་བར་ཡང་ཡང་བསྟན་ཅིང་སེམས་འགྲེལ་སྐོར་གསུམ་ལ་སོགས་པས་རྣམ་པ་དུ་མ་ནས་་་་་་
ལེགས་པར་གཏན་ལ་ཕབ་པའི་དོན། རྒྱུད་ཐམས་ཅད་ཀྱི་རྫོགས་རིམ་མཐར་ཐུག་སྦྱོར་བ་ཡན་ལག་



ཟབ་ལམ་གྱི་སྔོན་འགྲོ།
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
དྲུག་པ་ཞེས་གྲགས་པ་ཟབ་ལམ་རྡོ་རྗེའི་རྣལ་འབྱོར་གྱི་ཁྲིད་བྱེད་པ་ཡིན་པས་ཆོས་ཕུན་སུམ་ཚོགས་
པ་ཁྱད་པར་དུ་འཕགས་པ་ཚང་བ་ལགས། དེ་ཡང་ཁྲིད་ཅེས་པ་སློབ་མའི་སྐལ་བ་དང་བློ་རིགས་
བརྟགས་ནས་དེ་དང་འཚམ་པའི་ཆོས་ཀྱིས་ཐབས་གང་ལེགས་ནས་སངས་རྒྱས་ཀྱི་ལམ་རྣམ་དག་ཏུ་
འདྲེན་ཅིང་འཁྲིད་པར་བྱེད་པ་རྒྱལ་བ་སྲས་བཅས་རྣམས་ཀྱིས་བསྟན་པའི་ཆོས་བསྲོལ་（སྲོལ)མང་
པོ་ལ་ཕྱག་རྒྱ་ཆེན་པོ་ལ་སོགས་མིང་སྣ་ཚོགས་སུ་བཏགས་གདའ་བའི་ནང་ནས་འདིར་གང་ཁྲིད་
ན་སེམས་ཅན་ཐམས་ཅད་རང་བཞིན་གྱི་རིགས་ཆད་པ་མི་སྲིད་མོད་ཀྱང་རྒྱས་འགྱུར་རིགས་ཀྱི་ས་
བོན་ཐེབས་པ་ལ་རྐྱེན་དགེ་བའི་བཤེས་གཉེན་གྱིས་ཆོས་བསྟན་པས་སད་ཅིང་གོ་བར་ནུས་པ་ལ་
བརྟེན་ནས་ཉམས་རྟོགས་ཀྱི་མྱུ་གུ་སྐྱེ་ཞིང་འཕེལ་བར་རུང་བ་ཞིག་འཁྲིད་པ་ཡིན་ཏེ་བརྡ་ཕྲད་
ཅིང་དོན་གཉེར་ཡོད་པ་གང་ཡིན་པ་ཐམས་ཅད་སྣོད་དུ་རུང་བ་ཡིན། གང་དུ་འཁྲིད་ན་འབྲས་བུ་
རྣམ་པར་མི་རྟོག་པའི་ཡེ་ཤེས་ཀྱི་སྐུ་གསུང་ཐུགས་མཁྱེན་བརྩེ་ནུས་པ་ཚད་མེད་པས་མི་ཟད་པ་ཕྲིན་
ལས་ཀྱི་འཁོར་ལོ་མཐའ་ཡས་པའི་སངས་རྒྱས་ཉིད་དུ་འགྱུར་རོ་མཉམ་པའི་བདེ་བ་ཆེན་པོ་མྱ་ངན་
གྱི་མིང་ཙམ་ཡང་མེད་པ་དེར་འཁྲིད། གང་གིས་འཁྲིད་ན་ལྟ་བ་སྟོང་པ་མཐའ་བྲལ་བདག་མེད་ཀྱི་
གོ་ལུགས་དྲང་དོན་ངེས་དོན་རྣམ་པར་ཕྱེ་བའི་ལུང་དང་མཐུན་ཞིང་སྒོམ་པ་མི་རྟོག་པའི་ཏིང་ངེ་འཛིན་
དྲན་པ་དང་མཚུངས་ལྡན་སྒོ་གསུམ་གྱི་སྤྱོད་པ་ཚོགས་སོག་ཅིང་སྡིག་པ་སྦྱོང་བའི་འཁོར་དང་བཅས་
པས་འཁྲིད། ཚུལ་ཇི་ལྟར་འཁྲིད་ན་སྔོན་འགྲོ་དང་དངོས་གཞིའི་འཁྲིད་ཚུལ་གཉིས་ཀྱིས་འཁྲིད་དེ་
དེའི་ནང་ནས་སྔོན་འགྲོ་འབོགས་པའི་སྐབས་ཡིན། དེ་ལ་ཐུན་མོང་གི་སྔོན་འགྲོ་བཞི་དང་ཐུན་མོང་
མ་ཡིན་པའི་སྔོན་འགྲོ་གཉིས་ཏེ་དྲུག་ཡོད་པ་ལས་ཐོག་མར་ཐུན་མོང་གི་སྔོན་འགྲོ་འབོགས་འཚལ།
དེ་ལ་ཐེག་པ་གང་ལ་འཇུག་ཀྱང་ཐོག་མར་མེད་ཐབས་མེད་པ་སྐྱབས་འགྲོ་སེམས་སྐྱེད་ བསྐྱེད དང༌།
གགས་གེགས)ཀྱི་རྩ་བ་སྒོ་གསུམ་སྡིག་པ་སེལ་བ་ཡི་གེ་བརྒྱ་པ་དང༌། རྟོགས་པ་འཆར་བའི་རྩ་བ་
ཚོགས་ཀྱི་ཡན་ལག་བླ་ན་མེད་པ་མཎྜལ་འབུལ་བ་དང༌། བྱིན་བརླབས་མྱུར་དུ་འཇུག་ཅིང་ཐབས་
ལམ་གནད་ནས་འགྲིག་པ་བླ་མའི་རྣལ་འབྱོར་གྱི་ཁྲིད་དེ་བཞི་པོ་འདི་ཁྲིད་ཀྱི་ལུགས་གང་བྱེད་ཀྱང་
སྔོན་དུ་འགྲོ་བའི་ཡན་ལག་གལ་པོ་ཆེ་ཡིན་པས་ཐུན་མོང་གི་སྔོན་འགྲོ་ཞེས་གསུང་སྟེ་སྣམ་བུ་་་་་་་
དམར་སེར་ལ་སོགས་པ་ཚོས་ཀྱི་ལུགས་གང་བྱེད་ཀྱང་བར་ཆད་ཀྱི་བགེགས་མེད་པ་དང་སྣམ་བུའི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དྲི་མ་དག་པ་དང་མཐུན་པའི་ཚོས་རྩི་འདུས་པ་དང་རྟེན་འབྲེལ་བསྒྲིག་པའི་ཚོས་མཁན་མེད་ཐབས་
མེད་པ་བཞིན་ནོ། །
དེས་ན་ཐོག་མར་སྐྱབས་འགྲོ་སེམས་བསྐྱེད་ཀྱི་འཁྲིད་ནི་ནམ་མཁས་ཁྱབ་ཚད་ཀྱི་ས་གཞི་ཐམས་
ཅད་ཚེར་མ་དང་ངམ་གྲོག་ལ་སོགས་ཐག་ཐུག་གང་ཡང་མེད་པར་རིན་པོ་ཆེའི་རང་བཞིན་དག་པ་
ལས་གྲུབ་པ་ལག་འཐིལ(མཐིལ》ལྟར་མཉམ་ཞིང་འཇམ་ལ་ཡིད་དུ་འོང་བའི་ཞིང་ཁམས་རྣམ་་་་་་་
དག་ཏུ་སྒོམ་སྟེ། སྤྱོད་འཇུག་ལས། ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་པ་
དང༌། །ལག་མཐིལ་ལྟར་མཉམ་བེ་དཱུརྱའི། །རང་བཞིན་འཇམ་པོར་གནས་གྱུར་ཅིག། ཅེས་སོ། །ས་
གཞི་དེའི་སྟེང་དུ་རང་གི་གཙོ་བྱས་རིགས་དྲུག་གིས་བསྡུས་པའི་སེམས་ཅན་སྡུག་བསྔལ་རྒྱུ་དང་
བཅས་པ་ལ་ལོངས་སྤྱོད་པས་སྙིང་རྗེ་ཞིང་ཉམས་ཐག་ནས་སྐྱབས་འགྲོ་ལ་རྩེ་གཅིག་ཏུ་འདུན་པ་་་་་
མཐའ་ཡས་པ་དང་། དེའི་ཕྱོགས་བཅུ་མུ་མེད་པ་ཐམས་ཅད་དུ་སངས་རྒྱས་ཆོས་སྐུའི་རང་བཞིན་
ཀུན་ཁྱབ་བདེ་ཆེན་རྣམ་པར་མི་རྟོག་པའི་ཡེ་ཤེས་ཆོས་ཀྱི་དབྱིངས་ཡིན་ཀྱང་རྣམ་པ་ཁྲི་གདན་སྣ་
ཚོགས་པའི་སྟེང་དུ་ལོངས་སྐུ་དང་སྤྲུལ་སྐུའི་ཆ་ལུགས་མཐའ་ཡས་པ་དང༌། རྒྱུད་བླ་མར། དམ་པའི་
དོན་དུ་འགྲོ་རྣམས་ཀྱི། །སྐྱབས་ནི་སངས་རྒྱས་ཉག་གཅིག་སྟེ། །ཐུབ་པ་ཆོས་ཀྱི་སྐུ་ཅན་ཕྱིར། །
ཚོགས་ཀྱང་དེ་ཡི་མཐར་ཐུག་ཕྱིར། །ཞེས་གསུངས་པས། ཆོས་ཀྱི་ངོ་བོ་ཡང་རང་བཞིན་སྤྲོས་བྲལ་
དེ་དང་དབྱེར་མེད་ཡིན་ཀྱང་རྣམ་པ་གླེགས་བམ་ཡིག་འབྲུ་སྣ་ཚོགས་པ་དང་། དགེ་འདུན་ཡང་ངོ་བོ་
དེ་དག་དང་ཐ་མི་དད་ཀྱང་རྣམ་པ། བྱང་ཆུབ་སེམས་དཔའ་ནི་རབ་ཏུ་བྱུང་བ་དང༌། མ་བྱུང་བའི་ཆ་
ལུགས་སྣ་ཚོགས་པ་དང་། ཉན་ཐོས་ནི་རབ་ཏུ་བྱུང་བའི་ཆ་བྱད་ཆོས་གོས་ངུར་སྨིག་གི་རྒྱལ་མཚན་
ཅན་དཔག་ཏུ་མེད་པས་གང་བར་མོས་པ་ལ་དད་གུས་ཀྱི་ཕུལ་བསྐྱེད་ནས་རང་གིས་མགོ་དྲངས་མ་་་་
ཐག་ཕྱོགས་བཅུའི་སེམས་ཅན་མཐའ་ཡས་པ་རྣམས་སྐྱབས་འགྲོ་ཚིག་འདྲིལ་དུ་བྱེད་པའི་བསམ་པ་
ཞེ་ཐག་པས། མ་ནམ་མཁའ་དང་མཉམ་པའི་སེམས་ཅན་ཐམས་ཅད་དུས་འདི་ནས་གཟུང་སྟེ་བྱང་
ཆུབ་སྙིང་པོ་ལ་མཆིས་ཀྱི་བར་དུ། སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །
དགེ་འདུན་ལ་སྐྱབས་སུ་མཆིའོ། ། ཞེས་ཁ་ཙམ་ཚིག་ཙམ་མ་ཡིན་པར་ནུས་ཚད་འབད་ནས། བླ་མ་
དཀོན་མཆོག་ཐུགས་རྗེ་ཅན་ལ་གསོལ་བ་འདེབས་སོ་བྱིན་གྱིས་བརླབ་ཏུ་གསོལ། མི་རྟག་པ་རྒྱུད་



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་སྔོན་འགྲོ།
ལ་སྐྱེ་བར་བྱིན་གྱིས་བརླབ་ཏུ་གསོལ། འཆི་བ་རྗེས་སུ་དྲན་པར་བྱིན་གྱིས་བརླབ་ཏུ་གསོལ། རྐྱེན་
ངན་བར་ཆད་མེད་པར་བྱིན་གྱིས་བརླབ་ཏུ་གསོལ། བསམ་པ་ལས་སུ་རུང་བར་བྱིན་གྱིས་བརླབ་ཏུ་
གསོལ། དཀའ་སྤྱད་ཆོས་ལ་ནུས་པར་བྱིན་གྱིས་བརླབ་ཏུ་གསོལ། ཉམས་དང་རྟོགས་པ་འཕེལ་བར་
བྱིན་གྱིས་བརླབ་ཏུ་གསོལ། ཚེ་དང་སྒྲུབ་པ་སྙོམ་[སྙོམས)པར་བྱིན་གྱིས་བརླབ་ཏུ་གསོལ། བདག་
འཛིན་བློ་ཡིས་ཐོངས་པར་བྱིན་གྱིས་བརླབ་ཏུ་གསོལ། རང་རྒྱུད་མྱུར་དུ་གྲོལ་བར་བྱིན་གྱིས་བརླབ་
ཏུ་གསོལ། གཞན་དོན་རླབས་ཅན་ནུས་པར་བྱིན་གྱིས་བརླབ་ཏུ་གསོལ། བསྟན་པ་ཡུན་རིང་གནས་
པར་བྱིན་གྱིས་བརླབ་ཏུ་གསོལ། ཕན་བདེ་རྒྱུན་མི་འཆད་པར་བྱིན་གྱིས་བརླབ་ཏུ་གསོལ། མཆོག་
དང་ཐུན་མོང་འགྲུབ་པར་བྱིན་གྱིས་བརླབ་ཏུ་གསོལ། ཞེས་སོགས་དོན་དང་གནད་གང་ཆེ་བའི་
གསོལ་བ་མང་ལ་ཡིད་གཞུངས་པར་གདབ་པོ། །་
དེ་ནས་སེམས་ཅན་ཐམས་ཅད་ལ་དམིགས་པའི་བྱམས་པ་དང་སྙིང་རྗེ་དང་དགའ་བ་དང་བཏང་
སྙོམས་ཚད་མེད་པ་ལ་བློ་འཆུན་ཚད་གཅུན་ལ་སེམས་ཅན་གྱི་དོན་དུ་བྱང་ཆུབ་མཆོག་ཏུ་སེམས་
བསྐྱེད་པར་བགྱིའོ། ། སྙམ་པས་བཅོས་མ་མ་ཡིན་པར་གཞན་དོན་དུ་སངས་རྒྱས་ཐོབ་འདོད་ལ་
འདུན་པ་དུང་དུང་བའི་བློ་རྒྱ་ཡང་ནས་ཡང་དུ་བསྐྱེད་པར་བྱས་ཏེ། མངོན་རྟོགས་རྒྱན་ལས། སེམས་
བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་སོ། །བསམ་པ་དེས་
ཀུན་ནས་བསླང་སྟེ་གཞན་དོན་དུ་དཀའ་སྤྱད་གང་ཡང་ནུས་པར་སྤྲོ་བའི་གོ་ཆ་དང་སྒོ་གསུམ་གྱི་བྱ་
བ་གང་ཡང་བརྩོམ་པའི་སྦྱོར་བ་དང་ཕན་པ་ཁོ་ནས་དོན་སྒྲུབ་པ་དང་འབྱུང་ངེས་པའི་བྱང་ཆུབ་ལ་་་་་
སེམས་མ་ཞུམ་པ་དང་རང་དོན་བྱང་ཆུབ་དང་གཞན་དོན་ཕྲིན་ལས་མྱུར་དུ་གྲུབ་ན་སྙམ་པ་ཁོ་ནས་་་་་
སེམས་ཅན་རྒྱ་ཆེན་པོ་ལ་དམིགས་པའི་བྱ་བ་རྒྱ་ཆེན་པོ་ལ་བར་མ་ཆད་པར་བསླབ་སྟེ། མདོ་སྡེའི་
རྒྱན་ལས། སྤྲོ་བ་ཆེ་དང་བརྩོམ་པ་ཆེ། །དོན་ཆེན་བ་དང་འབྱུང་བ་ཆེ། །བྱང་ཆུབ་སེམས་པའི་སེམས་
དཔའ་སྟེ། །དོན་གཉིས་ལྡན་པའི་སེམས་འབྱུང་བ། །ཞེས་གསུངས་སོ། །དེ་ལྟར་སྐྱབས་འགྲོ་སེམས་
བསྐྱེད་ཀྱི་ཕན་ཡོན་དཔག་ཏུ་མེད་པ་མདོ་རྒྱུད་དུ་མ་ལས་རིག་པར་བྱ་བ་ནི་ཆོས་ཀྱི་རྩ་བ་གལ་པོ་ཆེ་
ལ་འཁྲིད་པའི་རིམ་པ་སྟེ་དང་པོའོ། །
གཉིས་པ་ཡི་གེ་བརྒྱ་པའི་འཁྲིད་ནི་སེམས་ཅན་རྣམས་ཀྱིས་འཁོར་བ་ཐོག་མེད་ནས་ད་ལྟའི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བར་དུ་སྡིག་པ་རང་གིས་བྱས་པ་དང་གཞན་བྱེད་དུ་བཅུག་པ་དང་བྱས་པ་ལ་རྗེས་སུ་ཡིད་རང་གིས་
བསྡུས་པ་འདི་བྱས་དང་འདི་མ་བྱས་བགྲང་དུ་མེད་ལ་མཐའ་ཡས་པ་བསགས་པ་རྣམས་ལ་རང་ལ་
ཁྲེལ་འདེད་པའི་བསམ་པ་ཡང་ཡང་བསྐྱེད་པ་རྣམ་པར་སུན་འབྱིན་པ་དང་། རྟེན་ཁྱད་པར་ཅན་ལ་
བཤགས་པ་དང་གཉེན་པོ་ཕུལ་ཅན་བསྟེན་པ་དང་ཕྱིན་ཆད་སྲོག་ལ་བབ་ཀྱང་མི་བྱེད་པའི་སྟོབས་
བཞི་ལ་བརྟེན་ནས་སྦྱོང་བའི་ཐབས་མང་དུ་གསུངས་པ་རྣམས་ཀྱི་ནང་ནས་རྡོ་རྗེ་སེམས་དཔའི་སྒོམ་
བཟླས་ཉིད་ཐབས་ཁྱད་པར་དུ་འཕགས་པར་དེ་ཉིད་བསྡུས་པ་ལ་སོགས་པའི་རྒྱུད་ལས་བཤད་པའི་
ཕྱིར་སྭ་བྷ་ཝའི་སྔགས་ཀྱིས་སྟོང་པར་བསམ་སྟོང་པའི་ངང་ལས་སེམས་ཅན་ཐམས་ཅད་ཀྱི་སྤྱི་བོར་
པད་མ་དང་ཟླ་བ་རྒྱས་པའི་སྟེང་དུ་ཧཱུྃ་ཡིག་ལས་བྱུང་པའི་རྡོ་རྗེ་རྩེ་ལྔ་པ་ཡོངས་སུ་གྱུར་པའི་བཅོམ་
ལྡན་འདས་རྡོ་རྗེ་སེམས་དཔའ་ཞལ་གཅིག་ཕྱག་གཉིས་པ་སྐུ་མདོག་ཤིན་དུ་དཀར་བ་རྒྱན་ཐམས་
ཅད་ཀྱིས་བརྒྱན་པའི་གཡས་པས་རྡོ་རྗེ་རྩེ་ལྔ་པ་ཐུགས་ཁར་འཛིན་ཅིང་གཡོན་པས་དྲིལ་བུ་དཀུར་
བརྟེན་པ་ཞབས་རྡོ་རྗེ་དཀྱིལ་དཀྲུང་མཛད་པ་གསལ་བར་བསྒོམས་པའི་དཔྲལ་བ་དང་མགྲིན་་་་་
དང་ཐུགས་ཁར་ཨོཾ་ཨཱཧཱུྃ་བཀོད་དེ་ཧཱུྃ་ལས་འཕྲོས་པའི་འོད་ཟེར་གྱིས་ཕྱོགས་བཅུའི་རྒྱལ་བ་སྲས་
བཅས་དཔག་ཏུ་མེད་པ་སྤྱན་དྲངས་ནས་རང་འདྲའི་ཡེ་ཤེས་འཁོར་ལོའི་ཚུལ་གྱིས་ཐིམ་ཞིང་རོ་་་་
མཉམ་པ་ཉིད་སངས་རྒྱས་ཐམས་ཅད་ཀྱི་རིགས་ཀྱི་བདག་པོ་མཁྱེན་བརྩེ་ནུས་པ་ཚད་མེད་པའི་བྱིན་
བརླབས་ཅན་ཡིན་པ་ལ་དེ་ལྟར་དོན་བཞིན་མོས་པའི་དད་གུས་ཚད་མེད་པས་བདག་དང་སེམས་
ཅན་ཐམས་ཅད་ཀྱི་སྡིག་སྒྲིབ་ཐམས་ཅད་བྱང་ཞིང་དག་པར་བྱིན་གྱིས་བརླབ་ཏུ་གསོལ་ཞེས་བརྗོད་
མ་ཐག་ཐུགས་ཁའི་ཧཱུྃ་ལ་སྔགས་ཀྱི་ཕྲེང་བ་འཁོར་བའི་འོད་ཟེར་གྱིས་སངས་རྒྱས་ཐམས་ཅད་ཀྱི་་་་་
ཐུགས་བསྐུལ་བའི་བྱིན་བརླབས་བདུད་རྩིའི་རྒྱུན་འོད་ཟེར་དང་བཅས་པ་སྐུའི་དབྱིབས་རྒྱུད་ནས་་་
སེམས་ཅན་རང་རང་གི་སྤྱི་གཙུག་ནས་ཞུགས་པས་ཐོག་མེད་ནས་བསགས་པའི་སྡིག་སྒྲིབ་ཉེས་ལྟུང་
གི་ཚོགས་ཐམས་ཅད་ཁ་དོག་ནག་པོའི་ཚུལ་གྱིས་འོག་སྒོ་དང་རྐང་འཐིལ་ [མཐིལ་ནས་ཐོན་པས་
རྗེས་སུ་ལུས་ཐམས་ཅད་ཡེ་ཤེས་ཀྱི་བདུད་རྩི་ཁ་དོག་དཀར་པོས་ཁེངས་པར་བྱིན་གྱིས་བརླབས་
ནས་དྭངས་ཤིང་གསལ་བའི་རྣམ་པར་གྱུར་པ་ལ་བྱིན་རླབས་ཀྱི་རྒྱུན་བར་མ་ཆད་དུ་འཇུག་པའི་
བསམ་པ་ཡེངས་མེད་རྩེ་གཅིག་ཏུ་གནས་པའི་ངང་ནས། ཨོཾ་བཛྲ་སཏཱ་ས་མ་ཡ། མ་ནུ་པ་ལ་ཡ།



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་སྔོན་འགྲོ།
པོད་དང་པོ།
བཛྲ་སཏྭ་ཏྭེ་ནོ་པ་ཏིཥྛ། དྲི་དྷོ་མེ་བྷ་ཝ། སུ་ཏོ་སྐྱོ་མེ་བྷ་ཝ། སུ་པོ་སྐྱོ་མེ་བྷ་ཝ། ཨ་ནུ་རག་ཏོ་མེ་བྷ་ཝ།
སརྦ་སིད་དྷི་མེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏ་ཏཾ་ཤྲི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ། བྷ་ག་ཝན། སརྦ་
ཏ་ཐཱ་ག་ཏཱ་བཛྲ་མ་མེ་མུཉྩ། བཛྲ་བྷ་ཝ་མ་ཧཱ་ས་མ་ཡ་སཏྭ་ཨཱཿ ཞེས་ཡི་གེ་བརྒྱ་པ་ཤིན་དུ་འཇུར་བར་
བཟླས་སོ། །སྤྱོད་འཇུག་ལས། བཟླས་བརྗོད་དང་ནི་དཀའ་ཐུབ་ཀུན། །ཡུན་རིངས་དུས་སུ་འབད་
བྱས་ཀྱང༌། །སེམས་གཞན་གཡེངས་པས་བྱས་པ་ནི། །དེ་ཉིད་རིག་པས་དོན་མེད་གསུངས། །ཞེས་
བཤད་པའི་ཕྱིར་དམིགས་པ་འཆུན་ལ་མ་ཡེངས་པ་གལ་ཆེའོ། །ཐུན་འཇོག་ཁར་རྡོ་རྗེ་སེམས་དཔས་
གཙོ་བྱས་ཕྱོགས་བཅུའི་རྒྱལ་བ་སྲས་བཅས་གསལ་པོ་དམིགས་པའི་སྤྱན་སྔར་བཤགས་སྡོམ་ན་་་་་་
ཞགས་པོ་མང་དུ་བྱས་ནས་གསོལ་བ་བཏབ་པས་བུ་ཁྱོད་ཀྱི་སྡིག་པ་དག་གོ་ཞེས་གསུངས་ནས་ལུས་
ལ་ཐིམ་པས་བདེ་བའི་ངང་ལ་སེམས་ཟིན་ཚད་བཞག་ཅིང་བསྔོ་བ་སྨོན་ལམ་གྱི་རྒྱས་གདབ་པོ། །ཞེས་
པ་གགས་[གེགས་ཀྱི་རྩ་བ་སྡིག་པ་སེལ་བ་ལ་འཁྲིད་པའི་རིམ་པ་སྟེ་གཉིས་པའོ། ། །
གསུམ་པ་མཎྜལ་འབུལ་བའི་ཁྲིད་ནི། བརྟག་གཉིས་ལས། གཞན་གྱིས་བརྗོད་མིན་ལྷན་ཅིག་
སྐྱེས། །གང་དུ་ཡང་ནི་མི་རྙེད་དེ། །བླ་མས་དུས་ཐབས་བསྟེན་པ་དང༌། །བདག་གི་བསོད་ནམས་
ལས་ཤེས་བྱ། །ཞེས་པ་ལྟར་སྒོམ་སྐྱེ་བ་ལ་རང་བསོད་ནམས་བསགས་པ་དགོས་པར་བཤད་ཅིང་
ཚོགས་སོགས་པའི་ཡན་ལག་སླ་ལ་ཕན་ཡོན་ཆེ། མཎྜལ་འབུལ་བ་ཉིད་ཁྱད་འཕགས་ཡིན་པས་དེའི་
སྔོན་དུ་ཕྱོགས་བཅུའི་བླ་མ་རྒྱལ་བ་སྲས་བཅས་གསལ་པོར་དམིགས་པ་ལ་སེམས་ཅན་ཐམས་ཅད་
ཕྱག་དང་མཆོད་པ་བྱེད་པར་མོས་ནས་བཟང་སྤྱོད་ལ་སོགས་པའི་ཚིག་གང་ཡང་རུང་བས་ཕྱག་གུས་
པ་དངོས་སམ་ཡིད་ཀྱིས་མང་དུ་དབུལ་ལོ། ། དེ་ནས་དྲི་བཟངས་ཀྱིས་བྱུགས་པའི་མཎྜལ་ཇི་ལྟར་
འབྱོར་པ་བྱི་དོར་ལེགས་པར་བྱས་པའི་སྟེང་དུ་མེ་ཏོག་དང་འབྲས་བུ་ལ་སོགས་པའི་དངོས་པོ་སྤུས་
གཙང་འབྱོར་པ་དང་འཚམ་པའི་ཚོམ་བུ་ལྔ་ལ་སོགས་པ་ཇི་ལྟར་མོས་པ་བཞིན་བཀོད་ལ་རིན་པོ་
ཆེའི་རང་བཞིན་བློས་འཆུན་ཚད་ཀྱི་ཞིང་དག་པ་རྒྱ་ཆེན་དུ་དམིགས་ནས། རིན་པོ་ཆེ་གསེར་གྱི་ས་
གཞི་ལྕགས་རི་ཆེན་པོ་དང་བཅས་པའི་དབུས་སུ་རི་བོ་མཆོག་རབ། ཤར་ལུས་འཕགས་པོ། ལྷོ་
འཛམ་བུའི་གླིང་། བྱང་སྒྲ་མི་སྙན། ནུབ་བ་ལང་སྤྱོད། ཉི་མ་ཟླ་བ། སྒྲ་གཅན་དུས་མེ། འདོད་པའི་
ཡོན་ཏན་དཔག་ཏུ་མེད་པས་གང་བ་བླ་མ་དཀོན་མཆོག་རྣམས་ལ་འབུལ་ལོ། །བདག་གཞན་ལུས་
15



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ངག་ཡིད་གསུམ་དུས་གསུམ་དགེ་ཚོགས་རྣམས། །རིན་ཆེན་མཎྜལ་ཀུན་བཟང་མཆོད་པའི་ཚོགས་
བཅས་པ། །བློ་ཡིས་དམིགས་ནས་བླ་མ་དཀོན་མཆོག་རྣམས་ལ་འབུལ། །ཐུགས་རྗེའི་དབང་གིས་
བཞེས་ནས་བྱིན་གྱིས་བརླབ་ཏུ་གསོལ། །ཞེས་པ་ལྟ་བུའི་ཚིག་གང་ཡང་རུང་བས་འབུལ་བ་ན།
གླིང་བཞི་པ་གཅིག་ལས་འཕྲོས་པའི་སྟོང་གསུམ་འཇིག་རྟེན་མཐའ་ཡས་པར་འཕེལ་ནས་དེ་རྣམས་
ཀྱི་འདོད་པའི་ཡོན་ཏན་རིན་པོ་ཆེའི་མེ་ཏོག་དང་བདུག་སྤོས་དང་སྣང་གསལ་དང་དྲི་མཆོག་དང་
ཞལ་ཟས་དང་རོལ་མོ་དང་གདུགས་རྒྱལ་མཚན་བ་དན་ལ་སོགས་པ་མཐའ་ཡས་པ་རྣམས་ཕྱོགས་
བཅུ་མུ་མེད་པའི་དཀོན་མཆོག་རྟེན་གསུམ་ལ་སོགས་པ་མཆོད་འོས་ཐམས་ཅད་ཀྱི་སྤྱན་སྔར་མཆོད་
རྫས་ཆར་བཞིན་དུ་འབབ་ཅིང་མཆོད་པའི་བློ་རྒྱ་ཡང་ཡང་བསྐྱེད་པར་བྱ་སྟེ། སྤྱོད་འཇུག་ལས། དམ་
ཆོས་དཀོན་མཆོག་ཐམས་ཅད་དང༌། །མཆོད་རྟེན་རྣམས་དང་སྐུ་གཟུགས་ལ། །རིན་ཆེན་མེ་ཏོག་
ལ་སོགས་ཆར། །རྒྱུན་མི་འཆད་པར་འབབ་པར་ཤོག །ཅེས་གསུངས་པ་དང་མཐུན་ནོ། །དེ་ཡང་བླ་
མ་དཀོན་མཆོག་གི་ཕྱག་དང་བཀུར་བསྟི་མི་བྱེད་ན་སྡིག་པ་ཆེ་བ་དང༌། མཎྜལ་མི་བྱེད་ན་དགེ་བ་
གནད་ནས་མི་ཤེས་པ་དང༌། དཀོན་མཆོག་ལ་ཅོ་དིས་ན་དམལ་བར་འགོ་བ་དང༌། དགེ་བ་ལས་མ་
ཉམས་པར་བླ་མ་དཀོན་མཆོག་བསྟེན་ན་ཤེས་རབ་ཡེ་ཤེས་ཀྱི་ཏིང་ངེ་འཛིན་ཁྱད་འཕགས་རྒྱུད་ལ་
སྐྱེ་བའི་དོན་རྟོགས་ཤིང་རིག་པས་བྱ་སྟེ། དུས་འཁོར་ (ཡེ་ཤེས་ལེའུ་ལས། སྡིག་ཅན་གང་ཡིན་གང་ཞིག་
དཔལ་ལྡན་བླ་མའི་ཞབས་པད་བཟང་ལ་དུས་གསུམ་ཕྱག་མི་བྱེད་པའོ། །མི་ཤེས་གང་ཡིན་གང་
ཞིག་རྣམ་མང་མེ་ཏོག་རྣམས་ཀྱིས་དུས་གསུམ་དུ་ནི་མཎྜལ་མི་བྱེད་པའོ། །མྱུར་དུ་མནར་མེད་འགྲོ་
བ་གང་ཡིན་གང་ཞིག་བདེ་མཉམ་སྟེར་བྱེད་བླ་མ་སྐྱོ་བ་བསྐྱེད་པའོ། ། ཤེས་རབ་ཡེ་ཤེས་ཐོབ་
པ་གང་ཡིན་མ་ཉམས་གང་ཞིག་མཆོག་གི་བླ་མའི་ཞབས་ནི་མི་སྤོང་བའོ། །ཞེས་གསུངས་སོ། །དེ་
ཉིད་ཀྱི་ཕྱིར་ཡང་ཕྱག་དང་མཎྜལ་བརྩོན་པར་བྱས་ནས་བསྔོ་བ་སྨོན་ལམ་བྱའོ། །ཞེས་པ་མཐུན་རྐྱེན་
དགེ་བ་ལ་འཁྲིད་པའི་རིམ་པ་སྟེ་གསུམ་པའོ། །
བཞི་པ་བླ་མའི་རྣལ་འབྱོར་གྱི་ཁྲིད་ནི་བྱིན་བརླབས་མྱུར་དུ་འཇུག་ཅིང་རྟེན་འབྲེལ་གནད་ནས་
འཇུག་པའི་ཐབས་ཡིན་ནོ། །དེ་ཡང་དང་པོ་ལུས་སེམས་གཡེང་བ་དང་མི་བདེ་བའི་གགས་[གེགས)
བསལ་ནས་ཡིད་དང་མཐུན་པའི་གནས་སུ་སྟན་བདེ་བ་ལ་འདུག་སྟེ་དཀྱིལ་མོ་དཀྲུང་བཅས་ཤིང་



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་སྔོན་འགྲོ།
པོད་དང་པོ།
ལུས་དྲང་པོར་བསྲང་བའི་སྤྱི་བོར་རིན་པོ་ཆེའི་ཁྲི་གདན་བཟང་པོ་ལ་པད་མ་དང་ཟླ་བའི་སྟེང་དུ་རང་
གང་ལ་མོས་པའི་བླ་མ་བསྒོམས་པ་ལ་མོས་པ་བསྐྱེད་དོ། །དེ་ཡང་ཕྱི་མཚན་ཉིད་ཐེག་པའི་བླ་མ་
སློབ་དཔོན་ལ་ཡང་ཡོན་ཏན་དང་བྱིན་བརླབས་དཔག་ཏུ་མེད་པ་ཡོད་མོད་ཀྱི་ནང་གསང་སྔགས་རྡོ་
རྗེ་ཐེག་པའི་བླ་མ་བཟང་པོས་ནི་སློབ་མའི་རྒྱུད་ལ་བདེ་བ་ཆེན་པོ་གདོད་ནས་གནས་པ་དུས་ལ་བབ་
པའི་ཐབས་ལམ་མན་ངག་ཟབ་མོ་བསྟན་པའི་སྐད་ཅིག་ཙམ་ལ་མངོན་དུ་འཆར་བར་ནུས་པའི་ཕྱིར་
ཁྱད་པར་དུ་འཕགས་ཏེ་མཁའ་འགྲོ་ཀུན་སྤྱོད་ཀྱི་རྒྱུད་ལས། གང་གི་དྲིན་གྱིས་བདེ་ཆེན་གནས། །སྐུ་
ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུ་ནི། །རྡོ་རྗེ་ཅན་ཞབས་པད་ལ་འདུད། །ཅེས་
གསུངས་སོ། ། དེ་ཉིད་ཀྱི་ཕྱིར་གསང་སྔགས་ཁྱད་འཕགས་ཀྱི་རྟེན་འབྲེལ་སྒྲིག་པའི་དོན་དུ་སྤྱི་བོའི་
བླ་མ་དེ་རྡོ་རྗེ་འཆང་ཉིད་དུ་མོས་ཤིང་ཐག་ཆོད་པར་བྱ་སྟེ། རྡོ་རྗེ་ཕྲེང་བའི་རྒྱུད་ལས། བླ་མ་དང་ནི་
རྡོ་རྗེ་འཛིན། །ཐ་དད་པར་ནི་མི་བརྟག་གོ །ཞེས་དང་། སྒྱུ་འཕྲུལ་དྲ་བའི་རྒྱུད་ལས། རྡོ་རྗེ་སློབ་
དཔོན་ཇི་ལྟར་ལྟ་ཞེ་ན། བླ་མ་སངས་རྒྱས་ཀུན་དང་མཉམ། །དེ་ཉིད་རྟག་ཏུ་རྡོ་རྗེ་འཆང་། །ཞེས་
གསུངས་སོ། །དེ་ལྟར་མོས་པའི་བླ་མ་རྡོ་རྗེ་འཆང་དེ་ཡང་སྐུ་མདོག་སྔོན་པོ་ཞལ་གཅིག་ཕྱག་གཉིས་
རྡོ་རྗེ་དྲིལ་བུ་ཐུགས་ཁར་བསྣོལ་ནས་འཛིན་པ། ཞབས་རྡོ་ རྗེའི་དཀྱིལ་མོ་དཀྲུང་དུ་བཞུགས་པ།
ཤིན་དུ་དྭངས་པའི་སྐུ་ལས་འོད་ཟེར་དཔག་ཏུ་མེད་པ་འཕྲོ་བ། རིན་པོ་ཆེའི་དབུ་རྒྱན་ལ་སོགས་པ་
རྒྱན་ཐམས་ཅད་ཀྱིས་མཛེས་ཤིང་དར་སྣ་ཚོགས་ཀྱི་ན་བཟའ་རྣམ་པར་བཀྲ་བ། གསང་སྔགས་བླ་
མེད་ཀྱི་རྟེན་འབྲེལ་དུ་རུས་པའི་རྒྱན་ཆ་རྣམ་པ་དྲུག་གིས་སྐྱ་ཆབ་པེ་བརྒྱན་པའི་གནས་གསུམ་དུ་ཨོ་
ཨཱ་ཧཱུྃ་བསྒོམས་པའི་ཐུགས་ཁ་ནས་སྤྲོས་པའི་འོད་ཟེར་གྱིས་ཡེ་ཤེས་པ་སྤྱན་དྲངས་ནས་རོ་མཉམ་
པར་བྱས་ཏེ་མཁྱེན་བརྩེ་ནུས་པ་ཕུན་སུམ་ཚོགས་པར་བསམས་ལ་དམིགས་པ་ཟིན་ཚད་ཅིག་ཡོད་་་་
ཏན་རྗེས་སུ་དྲན་པས་མོས་པ་བསྐྱེད་དོ། །སླར་ཡང་ཐུགས་ཁའི་འོད་ཟེར་གྱིས་ཕྱོགས་བཅུའི་སངས་
རྒྱས་མཐའ་ཡས་པ་སྤྱན་དྲངས་ནས་དེ་ལ་ཐིམ་པས་སངས་རྒྱས་ཀུན་གྱི་ཡོན་ཏན་ཇི་སྙེད་པ་དེ་
ལ་འདུས་པར་ཐག་བཅད་ནས་དམིགས་པ་ཟིན་ཚད་ཅིག་མོས་གུས་ཀྱི་ཕུལ་བསྐྱེད་དེ། སངས་རྒྱས་
ཐམས་ཅད་འདུས་པའི་སྐུ། །ཞེས་པའི་དོན་ཏོ། །ཡང་ཐུགས་ཁའི་འོད་ཟེར་གྱིས་གསང་སྔགས་རྡོ་
རྗེ་འཛིན་པའི་ཡི་དམ་ཐམས་ཅད་དེ་ལྟར་བསྟིམས་ཤིང་ཐག་བཅད་པ་ལ་དམིགས་པ་ཟིན་ཚད་ཅིག་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
མོས་གུས་ཕུལ་ཆེར་བསྐྱེད་དེ། རྡོ་རྗེ་འཛིན་པའི་ངོ་བོ་ཉིད། །ཅེས་པའི་དོན་ཏོ། །ཡང་འོད་ཟེར་གྱིས་
དཀོན་མཆོག་གསུམ་ཀ་མཐའ་ཡས་པ་དེ་ལྟར་བསྟིམས་ནས་དམིགས་པ་ཟིན་ཚད་ཅིག་མོས་པའི་
ཕུལ་རབ་ཏུ་ཆེར་བསྐྱེད་པ་ནི། དཀོན་མཆོག་གསུམ་གྱི་རྩ་བ་སྟེ། །ཞེས་པའི་དོན་ནོ། །ཡང་ཐུགས་
ཁའི་འོད་ཟེར་གྱིས་ཁྱོད་ནི་རྒྱལ་དང་རྒྱལ་བའི་སྲས། །རབ་བྱུང་དགེ་སྙེན་མ་བསྙེན)ཁྱིམ་པ་སོགས། །
འགྲོ་བ་ཀུན་གྱི་གཟུགས་མཛད་ནས། །གདུལ་བྱ་ཐམས་ཅད་སྨིན་པར་མཛད། །ཅེས་པ་ལྟ་བུ་སྤྲུལ་
པའི་རྣམ་པ་ཅིར་ཡང་སྟོན་པ་མཐའ་ཡས་པ་སྤྱན་དྲངས་ནས་རོ་གཅིག་ཏུ་བསྟིམས་ཤིང་ཕྱོགས་ཞེན་
མེད་པའི་མོས་གུས་ཆིག་འདྲིལ་དུ་ཐག་བཅད་ལ་དམིགས་པ་ཟིན་ཚད་ཅིག་དད་པའི་ཕུལ་ཆེས་རབ་
ཏུ་ཆེ་བར་བསྐྱེད་དེ། བླ་མ་རྣམས་ལ་ཕྱག་འཚལ་ལོ། ། ཞེས་པའི་དོན་ཏོ། ། དེ་ཐམས་ཅད་བླ་མ་
སངས་རྒྱས་ཀུན་འདུས་སུ་ཐག་ཆོད་ཅིང་ཡིད་ཆེས་པའི་ཡན་ལག་བྱིན་བརླབས་ཆེ་ལ་དམིགས་
པ་འདྲིལ་བ་ཡིན་ཏེ། གཅིག་ཏུ་བསྡུ་བའི་སྦྱོར་བ་ཡིས། །སངས་རྒྱས་ཀུན་བདག་ངོ་བོ་ཉིད། །ཅེས་
གསུངས་སོ། །དཔེར་ན་ཉི་མའི་འོད་ཟེར་གྱིས་རི་ཀླུངས་ [ཀླུང་ཐམས་ཅད་འགྱེངས་ འགྱེད ]ཀྱང་
ཤེལ་ལམ་མེ་ལོང་ལ་འོད་བསྡུས་ན་མེ་འབར་བའི་ཐབས་བླ་ན་མེད་པ་ལྟ་བུ་སྟེ། ཉི་མའི་འོད་ཟེར་
རབ་ཚ་ཡང་། །མེ་ཤེལ་མེད་པར་མེ་མི་འབྱིན། །དེ་བཞིན་སངས་རྒྱས་བྱིན་བརླབས་ཀྱང༌། །བླ་མ་
མེད་པར་འཇུག་མི་ནུས། །ཞེས་གསུངས་སོ། །རྣམ་པ་ཐམས་ཅད་དུ་བྱིན་བརླབས་འཇུག་པ་ཡང་
མོས་གུས་ཀྱི་རྩལ་ལ་རག་ལས་ཏེ། དཔེར་ན་མེ་ལྕགས་ལས་འཕྲོས་པའི་མེ་ཚ་བར་མཉམ་ཡང་།།
མེ་རྡོ་འཁྲེགས་པ་ལ་མི་འཆེད་ཅིང་སྨྲ་བ་དུལ་མ་ལ་འབར་བ་བཞིན་དུ་རྒྱུད་རེངས་ཤིང་མ་དུལ་བ་
ལ་བླ་མའི་བྱིན་བརླབས་འཇུག་པར་དཀའ་ཡང་། ཞི་དུལ་མོས་གུས་ཀྱིས་བརྒྱན་པ་ཐམས་ཅད་ལ་
བྱིན་བརླབས་བཙན་ཐབས་སུ་འཇུག་པར་གདོན་མི་ཟ་བའི་ཕྱིར་ཞི་དུལ་དང་མོས་གུས་ཀྱི་ཕུལ་
བསྐྱེད་ལ། རང་གིས་ཐོག་དྲངས་མ་ཐག་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་
གསོལ་བ་ཆིག་དྲིལ་དུ་འདེབས་པར་མོས་པའི་སེམས་བསྐྱེད་རྣམ་པར་དག་པ་དང་ལྡན་པས། བླ་
མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་པ་ཁ་ཙམ་ཚིག་ཙམ་མ་ཡིན་པར་དོན་ཁྱད་པར་
ཅན་ལ་དུང་དུང་བ་དམིགས་པ་རྣོན་པོ་དང་བཅས་པས་ཡུན་རིང་དུ་སྒྲུབ་པོ། དེ་ནས་ཏིང་ངེ་འཛིན་
གྱི་དབང་དོན་བྱིན་བརླབས་ཞུ་ན་མཎྜལ་ཕུལ་ནས་བླ་མ་རྡོ་རྗེ་འཆང་ཆེན་པོའི་དཔྲལ་བ་དང༌།



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་སྔོན་འགྲོ།
པོད་དང་པོ།
མགྲིན་པ་དང་ཐུགས་ཁ་དང་ལྟེ་བར་ཨོཾ་ཨཱ་ཧཱུཾ་ཧོ༔ ཞེས་པའི་ཡི་གེ་བཞི་བཀོད་པ་ལ་གསང་སྔགས་
ཀྱི་དོན། དབང་བཞི། དགའ་བ་བཞི། སྐ་ཅིག་མ་བཞི། ཚད་མེད་བཞི། རྣམ་ཐར་བཞི། བྱང་ཆུབ་
བཞི། སྐུ་བཞི། རྡོ་རྗེའི་རྣལ་འབྱོར་བཞི་ལ་སོགས་པ་བཞི་ཚན་མང་པོ་ངོ་མཚར་བ་རྣམས་སྐུ་བཞི་
དང་གནད་གཅིག་པ་མན་ངག་བཞིན་དྲན་པར་བྱས་ལ། དེ་ལས་འཕྲོས་པའི་འོད་ཟེར་ཚད་མེད་པ་
བདག་དང་སེམས་ཅན་ཀུན་གྱི་དཔྲལ་བ་ལ་སོགས་པར་ཐིམ་པས་དབང་བཞིའི་དོན་ཁྱད་པར་ཅན་
རྒྱུད་ལ་སྐྱེས་པར་མོས་པའི་ཤུགས་བསྐྱེད་ལ། བླ་མ་ངོ་བོ་ཉིད་ཀྱི་སྐུ་ལ་སྐྱབས་སུ་མཆིའོ། །བླ་མ་
རྟོག་མེད་ཆོས་ཀྱི་སྐུ་ལ་སྐྱབས་སུ་མཆིའོ། །བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ། །
བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ། །ཨོཾ་ཨཱཧཱུྃ་ཧམཚན་ལྡན་བླ་མ་མཆོག་ལ་གསོལ་
བ་འདེབས། །བདག་ལ་དབང་བསྐུར་བྱིན་གྱིས་བརླབ་ཏུ་གསོལ། །ལུས་ལ་སྐུ་ཡིས་བྱིན་གྱིས་
བརླབ་ཏུ་གསོལ། །ངག་ལ་གསུང་གིས་བྱིན་གྱིས་བརླབ་ཏུ་གསོལ། །སེམས་ལ་ཐུགས་ཀྱིས་བྱིན་
གྱིས་བརླབ་ཏུ་གསོལ། །ཡེ་ཤེས་རྡོ་རྗེས་བྱིན་གྱིས་བརླབ་ཏུ་གསོལ། །ཞེས་ལན་མང་དུ་གསོལ་བ་
བཏབ་ནས་ཐུན་འཇོག་ཁར་བླ་མ་འོད་དུ་ཞུ་བ་སྤྱི་བོ་ནས་ཐིམ་པས་བླ་མའི་སྐུ་གསུང་ཐུགས་དང་
རང་གི་སྒོ་གསུམ་གཅིག་ཏུ་འདྲེས་པ་བདེ་བའི་ངང་ལ་བལྟ་(ལྟ་སྟངས་དང་བཅས་པས་རྟོག་མེད་ལ་
མཉམ་པར་གནས་ཚད་བཞག་གོ ། ཅི་སྟེ་རྣམ་རྟོག་མི་ཆོད་པར་འཕྲོ་ན་སླར་ཡང་སྔར་བཞིན་འདོད་
དོན་གསོལ་བ་ཞེ་ཞགས་པར་གདབ་ཅིང་སྨོན་ལམ་བྱ་བ་ནི་བྱིན་བརླབས་མྱུར་དུ་འཇུག་པའི་གནད་
འཁྲིད་པའི་རིམ་པ་སྟེ་བཞི་པའོ། །
དེ་ལྟར་ཐུན་མོང་གི་སྔོན་འགྲོ་བཞི་པོ་ལོང་ཡོད་ཚད་འཚམས་（མཚམས་བཅད་པ་ལ་སོགས་
པས་རང་རང་གི་བོགས་ཐོན་ཐོན་ལེགས་པར་བསྒྲུབས་ནས་ཐུན་མོང་མ་ཡིན་པའི་ལམ་བསྐྱེད་
རྫོགས་ཟུང་འཇུག་ལ་འཇུག་པའི་སྔོན་དུ་ཕྱག་ལེན་བཞིན་དབང་གོང་མ་བཞི་རྫོགས་སུ་བསྐུར་་་་་
དགོས་ཏེ། རྒྱུད་འགྲེལ་ལས། འདིར་དབང་གོང་མ་ནི་རྣམ་པ་གཉིས་ཏེ་གཅིག་ནི་སེམས་ཅན་
བཞུགས་པའི་དོན་དང་ལམ་ཡོངས་སུ་ཤེས་པའི་དོན་དང་རྒྱུད་ཉན་པ་ལ་དབང་བའི་དོན་དུའོ། །
གཞན་ནི་སློབ་དཔོན་ཆེན་པོའི་གནས་སྦྱིན་པ་དང་སྟོན་པ་པོ་བྱེད་པའི་སླད་དུའོ། །ཞེས་གསུངས་
པའི་ཕྱིར་རོ། །དེ་ལྟར་དབང་གིས་སྨིན་ནས་གྲོལ་བར་བྱེད་པ་ལ་རིམ་གཉིས་སྒོམ་དགོས་ཏེ། རྩ་བའི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྒྱུད་ལས། སངས་རྒྱས་རྣམས་ཀྱིས་ཆོས་བསྟན་པ། །རིམ་པ་གཉིས་ལ་ཡང་དག་བརྟེན། །བསྐྱེད་
པའི་རིམ་པ་ཉིད་དང་ནི། །རྫོགས་པ་ཡི་ནི་རིམ་ཉིད་དོ། །ཞེས་པ་དང༌། རིམ་ལྔ་ལས། བསྐྱེད་པའི་
རིམ་ལ་ལེགས་གནས་ནས། །རྫོགས་པའི་རིམ་པ་འདོད་རྣམས་ལ། །ཐབས་འདི་རྫོགས་པའི་སངས་
རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། །ཞེས་བཤད་པའི་ཕྱིར་རོ། །
དེས་ན་ཐུན་མོང་མ་ཡིན་པའི་སྔོན་འགྲོ་ལ་གཉིས་ལས། དང་པོ་བསྐྱེད་རིམ་སྐ་ཅིག་དྲན་
རྫོགས་ཀྱིས་སྣོད་བཅུད་སྦྱང་བ་ནི་སྟོང་པའི་ངང་ལས་སྐ་ཅིག་གིས་པད་མ་འདབ་བརྒྱད་ལྗང་གུའི་
ལྟེ་བར་ཟླ་བ་ཉི་མ་སྒྲ་གཅན་གྱི་སྟེང་དུ་བདག་ཉིད་ཧཱུཾ་ལས་བྱུང་བ་དཔལ་དུས་ཀྱི་འཁོར་ལོ་སྐུ་མདོག་
སྔོན་པོ་ཞལ་གཅིག་ཕྱག་གཉིས་རྡོ་རྗེ་དྲིལ་བུ་འཛིན་པས་སྣ་ཚོགས་ཡུམ་སྐུ་མདོག་སེར་མོ་ཞལ་
གཅིག་ཕྱག་གཉིས་གྲི་གུག་ཐོད་པ་འཛིན་པ་གཡོན་བརྐྱང་གི་སྟབས་ཅན་དང་། རོ་མཉམ་པའི་
ཞབས་གཡས་པ་དམར་པོ་བརྐྱང་བའི་འོག་ཏུ་འདོད་ལྷ་དམར་པོ་དང༌། ། གཡོན་པ་དཀར་པོ་
བསྐུམས་པས་དྲག་པོ་དཀར་པོ་བརྫིས་པ། ཡབ་རུས་པའི་རྒྱན་དྲུག་གིས་བརྒྱན་ཅིང་ཡུམ་ཕྱག་རྒྱ་
ལྔ་དང་ལྡན་པ་གཉིས་ཀའང་སྤྱན་གསུམ་གསུམ་གྱིས་ཕྱུག་ཅིང་བདེ་བ་དང་སྟོང་པ་ཟུང་དུ་འཇུག་
པའི་རང་བཞིན་ཡེ་ཤེས་ཀྱི་འོད་ཟེར་ལྔ་དང་ལྡན་པའི་ཐུགས་ཁར་ཧཱུཾ་ཡིག་སྔོན་པོ་བཀོད་པའི་འོད་
ཟེར་གྱིས་ཡེ་ཤེས་པ་སྤྱན་དྲངས་ནས་བཅུག་པ་ལ་དབང་བསྐུར་ཏེ་རལ་པའི་ཅོད་པན་དུ་མི་བསྐྱོད་
པ་སྒོམ་མོ། །དེ་བྱང་ཆུབ་སེམས་ཀྱི་བདེ་བས་གང་བའི་འོད་ཟེར་ཕྱོགས་བཅུར་འཕྲོས་པས་སྣོད་
བཅུད་ཐམས་ཅད་གཞལ་མེད་ཁང་དང་ལྷའི་རང་བཞིན་དུ་སྦྱངས་ཤིང་བྱིན་གྱིས་བརླབ་པ་ནི་
རྫོགས་རིམ་གྱི་རྟེན་ཡིན་ནོ། །
གཉིས་པ་རྫོགས་རིམ་དབེན་པ་གསུམ་ལྡན་གྱིས་རྟོག་མེད་སྦྱང་བ་ལ་བཞི་ལས། དང་པོ་ལུས་
དབེན་པར་གནས་པས་ལུས་སྦྱང་བ་ནི་འོ་སྐོལ་རྣམས་ཀྱིས་འཁོར་བ་ཐོག་མ་མེད་ནས། ད་ལྟའི་
བར་དུ་ལུས་འདིར་བླངས་ལ་འདི་མ་བླངས་མེད་པ་སྣ་ཚོགས་པ་ཅིག་བླངས་ནས། བྱ་བྱེད་ཀྱང་འདི་
བྱས་ལ་འདི་མ་བྱས་མེད་པ་མངས་པ་ཞིག་བྱས་ཏེ་ཐམས་ཅད་ཆགས་སྡང་ལ་སོགས་པ་ཕྱིན་ཅི་
ལོག་དང་དོན་མེད་གཡེང་རྐྱེན་ཁོ་ན་ལ་ཤོར་ནས་འཁོར་བའི་རྒྱུ་འབའ་ཞིག་ཏུ་གྱུར་ཏེ་ད་དུང་འདི་
བཞིན་དུ་འཁོད་ཅིང་ཡེངས་མེད་ཀྱི་སྒོམ་སེམས་ལ་ཕན་པ་སྣ་རེ་ཙམ་ལའང་བལྟ་རྒྱུ་མེད་པ་ཤིན་་་་་



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་སྔོན་འགྲོ།
པོད་དང་པོ།
དུ་འཕངས་སོ། །ད་ནི་དེ་རིང་ནས་ལུས་དབེན་པར་གནས་པས་དལ་འབྱོར་གྱི་མི་ལུས་དོན་ཅན་
ལ་སྦྱངས་འཚལ་ཏེ། དེ་ཡང་གང་གིས་དབེན་ན་ལུས་ཀྱི་ལས་མི་དགེ་བའི་བྱ་བྱེད་སྲོག་གཅོད་མ་
བྱིན་ལེན་མི་ཚངས་སྤྱོད་གསུམ་གྱིས་དབེན། དེར་མ་ཟད་ལུང་མ་བསྟན་གྱི་བྱ་བྱེད་སོ་ནམ་དུས་
བཞིའི་ལས་ལ་ཚོང་སྐྱེད་འཕེལ་རྒྱུ་འགྲུལ་འཕྱོང་རྒྱུག་ལ་སོགས་པ་དྲག་ཤུལ་དང་དོན་མེད་ཐམས་
ཅད་ཀྱིས་ཀྱང་དབེན། དེར་མ་ཟད་དགེ་བའི་བྱ་བྱེད་ཀྱང་ཆོས་ཕྱག་ཙམ་མ་གཏོགས་པ་ཕྱག་དང་
སྐོར་བ་ལ་སོགས་པ་གཡེང་བའི་བྱ་བྱེད་ཐམས་ཅད་ཀྱིས་དབེན་པར་བྱས་ལ། མན་ངག་བཞིན་ལུས་
གནད་ལ་ཟུག་ཚད་གནས་པས་ལྡང་ཙ་ན་ཡང་དལ་བུས་ལྡང་། འགྲོ་འདུག་གསུམ་ཡང་དལ་བ་
ལ་སྦྱངས་ནས་མལ་བདེ་སར་སྡོད་ཟུག་པ་ཁོ་ནས་རེ་ཞིག་ལུས་ལྷོད་རློད་ནས་དྲང་པོར་བསྲང་ལ་སོ་
གཟུང་ངོ༌། །དེ་ཡི་རྒྱུ་མཚན་ལུས་བྱ་བྱེད་ཀྱི་འཁྲུགས་ན། དེ་ལ་གནས་པའི་རྩ་སོ་ལ་མི་གནས། རྩ་
གཡོས་པས་རྩ་ནང་གི་རླུང་འཁྲུགས་ནས་ཁམས་ཀྱང་ལྡོག་ཏུ་འོང་། རླུང་སེམས་འཇུག་པ་གཅིག་
པས་སེམས་ཀྱང་འཁྲུགས་ནས་རྟོག་མེད་ཀྱི་ཞི་གནས་མི་སྐྱེ་བར་མ་ཟད། རྣམ་རྟོག་བཅད་ཀྱང་མི་
ཆོད་པའི་སྐྱོན་ཡོད་དོ། །ཡང་ལུས་གཡེང་མེད་དུ་ལྷོད་གནས་ན་རྩ་ཐམས་ཅད་རང་གནས་སུ་སོ་ཟིན།
རྩ་ནང་གི་རླུང་ཡང་མ་འཁྲུགས་པར་རྒྱུ་བས་ཁམས་ཐམས་ཅད་རང་གནས་སུ་ཁྲིམས་ནས་ལུས་བདེ་
ཞིང་སྟོབས་འཕེལ། སེམས་ཀྱང་རླུང་གི་རྗེས་སུ་འབྲང་བས་ལས་སུ་རུང་བར་གྱུར་ནས་རྟོག་མེད་ཞི་
གནས་ལ་མཉམ་པར་འཇོག་ནུས་པས་ལྷག་མཐོང་ཏིང་ངེ་འཛིན་སྐྱེ་བ་ལ་སོགས་པའི་ཕན་ཡོན་མང་
པོ་ཡོད་དོ། །དེས་ན་དོན་མེད་ ཀྱི་ བྱ་བྱེད་ ཀྱིས་དབེན་ པར་བྱས་ནས། དོན་ཅན་ གྱི་ལུས་ གནད་
མ་འཆུགས་པར་བཅིངས་ནས་སྤྱི་གཙུག་ཛཱ་ལ་དྷ་ར་ལ་སོགས་པ་གནས་ཉི་ཤུ་རྩ་བཞི་ཡི་རྩ་རླུང་གི་
གནད་ཐམས་ཅད་འཆིངས་ནས་སྲིད་པ་གསུམ་པོ་དབང་དུ་འགྱུར་ཏེ། དཔལ་བདེ་མཆོག་ལས།
བྱེད་པ་བཅིངས་པའི་སྦྱོར་བ་ཡིས། །སྲིད་པ་གསུམ་པོ་གཡོ་མི་འགྱུར། །ཞེས་དང༌། རི་གི་ཨ་ར་ལིའི་
རྒྱུད་ལས་ཀྱང༌། དགོན་པ་དབེན་པའི་གནས་སུ་ནི། །སེམས་པ་ཐམས་ཅད་ཡོངས་སྤངས་ནས། །
དབང་པོ་ཐམས་ཅད་བཟློག་པར་བྱ། །གཉིས་གཉིས་ཐམས་ཅད་རྣམ་པར་སྤངས། །མིག་དག་གྱེན་
དུ་བཟློག་བྱས་ནས། །སྨིན་མའི་དབུས་སུ་སེམས་བྱས་ན། །ཞེས་གསུངས་ཤིང༌། སྙན་རྒྱུད་ལས།
འབོལ་བའི་སྟན་ལ་བྱེད་པ་ནི། །ལུས་བསྲང་རྡོ་རྗེ་དཀྱིལ་དཀྲུང་བཅའ། །ལྕེ་བཟློག་བསུས་（གསུས]



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྦྱར་མིག་གྱེན་བཟློག །གཙུག་ཏོར་བསྒྱུར་བའི་བལྟ་(ལྟ]སྟངས་སོ། །ལག་གཉིས་རྡོ་རྗེ་བསྡམ་པར་
བྱ༑ ༑དེས་ནི་རླུང་རྣམས་འཆིང་བྱེད་པས། །དཔྲལ་བའི་ཐིག་ལེར་སྲོག་བཅུག་ལ། །གཡས་པ་ས་ཡི་
རླུང་དུས་སྒོམ། །ཞེས་གསུངས་ཏེ། རྡོ་རྗེ་དཀྱིལ་དཀྲུང་དཀའ་བས་སེམས་དཔའི་དཀྱིལ་དཀྲུང་བདེ་
བར་བྱེད་པ་ལ་སོགས་ཕྱག་ལེན་རྒྱུད་པའི་མན་ངག་བཞིན་དཔེ་ལེགས་པར་བསྟན་ནས་སེམས་ཅན་
གྱི་རིགས་དང་གནས་སྐབས་སྦྱར་བའི་གནད་ལ་མཁས་པས་ལུས་སྦྱང་ངོ༌། །
གཉིས་པ་ངག་དབེན་པར་གནས་པས་རླུང་སྦྱང་བ་ནི་འོ་སྐོལ་རྣམས་ཀྱིས་ཐོག་མེད་ནས་ད་
ལྟའི་བར་དུ་ལབ་ལོབ་མང་པོས་ས་ལམ་ཆོད་པ་ཅིག་ཡིན་ན། ཁ་བསག་སྒྲོ་སྐུར་ཤགས་འགྱེད་ལ་
སོགས་མངས་པ་ཅིག་ལབས་ཏེ་ཐམས་ཅད་དོན་མེད་ཕྱིན་ཅི་ལོག་ལ་ཤོར་ཚབས་ཆེས་པས་ད་དུང་་་་
འཁོར་བ་ལུ་གུ་རྒྱུད་དུ་འཁྱམ་ཞིང་སྡུག་བསྔལ་གྱི་ཡོ་ལང་འབའ་ཞིག་ལ་སྤྱོད་པ་འདི་ལ་ཐུག་པས། །
སྤྱོད་འཇུག་ཏུ། དེ་ཡི་བྱེ་བས་ཆ་ ཙམ་གྱི། །ཚེགས་ཀྱིས་སངས་རྒྱས་ཉིད་འགྲུབ་ན། །འདོད་ལྡན་
བྱང་ཆུབ་སྤྱོད་པ་བས། །སྡུག་བསྔལ་ཆེ་ལ་བྱང་ཆུབ་མེད། །ཅེས་གསུང་བ་ཤིན་ཏུ་མད་པར་གདའ། །
ད་ནི་དི་རིང་ནས་ངག་དབེན་པར་གནས་པས་ཆོས་སྒོར་ཞུགས་པ་དོན་ཅན་ལ་སྦྱང་འཚལ་ཏེ། དེ་
ཡང་གང་གིས་དབེན་ན་ངག་གི་ལས་མི་དགེ་བའི་སྨྲ་བརྗོད། བརྫུན། ཕྲ་མ། ཚིག་རྩུབ། ངག་འཁྱལ་
ཏེ་བཞིས་དབེན། དེར་མ་ཟད་ལུང་མ་བསྟན་གྱི་ལབ་ལོབ་ཀུ་རེ་གཞད་གད་ལོང་མ་གཏམ་སྣ་ཚོགས་
ཀྱིས་ཀྱང་དབེན། དེར་མ་ཟད་དགེ་བའི་སྨྲ་བརྗོད་མདོ་འདོན་ཆོས་ཤད་བཤད)སྔགས་བཟླས་ལ་
སོགས་པས་ཀྱང་དབེན་པར་བྱས་ལ། རེ་ཞིག་ཁྲིད་སྐོར་བ་ལ་མི་ལབ་ཁ་མེད་གལ་པོ་ཆེའི་ཚིག་
འགའ་རེ་ཙམ་མ་གཏོགས་ངག་སྨྲ་བཅད་ལྟ་བུ་གཡེང་མེད་ལ་སོ་གཟུང་ངོ༌། ། དེ་ཡི་རྒྱུ་མཚན་སྨྲ་
བརྗོད་མངས་ན་ཁ་སྣ་ལ་རྩ་སྣའི་གནད་མང་དུ་ཟུག་ཡོད་པས་རྩ་ནང་གི་རླུང་འཁྲུགས་ནས་སྔར་
བཞིན་ཁམས་ལོག་འབྱུང་བ་དང་ཏིང་ངེ་འཛིན་མི་སྐྱེ་བའི་སྐྱོན་ཡོད་དོ། །ཡང་ངག་གཡེང་མེད་དུ་
གནས་ན་རྩ་ཐམས་ཅད་རང་གནས་སུ་སོ་ཟིན་པ་ལ་སོགས་ཀྱི་ཕན་ཡོན་ཡང་སྔར་བཞིན་ནོ། །དེས་
ན་དོན་མེད་ཀྱི་སྨྲ་བརྗོད་ཀྱིས་དབེན་པར་བྱས་ནས། དོན་ཅན་གྱི་སྔམ་པ་རང་སོར་བཞག་སྟེ། རྣམ་
རྟོག་ཆོད་ཚད་ཐོལ་སྐྱེས་རྦད་ཆོད་ལ་གཅད་ཅིང་། གལ་ཏེ་རྣམ་རྟོག་ཡེ་མ་ཐུབ་ན་གསུང་རབ་མང་
པོ་ལས། རྣམ་པར་རྟོག་པའི་གཉེན་པོར་དབུགས་འབྱུང་རྔུབ་རྗེས་སུ་དྲན་པ་སྒོམ་མོ། །ཞེས་བཤད་



ཟབ་ལམ་གྱི་སྔོན་འགྲོ།
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
པའི་ཕྱིར་དབུགས་འབྱུང་རྔུབ་ཟུང་རེ་ལ་གྲངས་རེ་འམ་གཉིས་གཉིས་ལ་གྲངས་རེའམ་བཅུ་བཅུ་ལ་
གྲངས་རེར་བརྩིས་པ་ལ་སོགས་བརྒྱའི་བར་དུ་མ་ནོར་བར་སྨྲ་བཅད་ཀྱི་ངང་ནས་ཡིད་ཀྱིས་བགྲངས་
ན་དམིགས་པ་གཅིག་ལ་རྩེ་གཅིག་ཏུ་བསྡུས་པས་རྟོག་པ་ཉུང་བར་འགྱུར་བ་ལ་དགོངས་ནས། དབུས་
མཐར། དམིགས་པ་ལ་ནི་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །ཞེས་གསུངས་སོ། །དེ་
ཡང་རྣམ་རྟོག་ཡེ་མ་ཐུབ་པའམ། ཐུན་མགོར་འགའ་རེ་དབུགས་སོ་བཟུང་བའི་དོན་དུ་བྱས་པ་ནི་
ངག་རྩ་ལམ་སྦྱང་བ་རྡོ་རྗེའི་བཟླས་པར་ཡང་འགྱུར་མོད་ཀྱི། ཐོལ་སྐྱེས་རྦད་ཆོད་ནུས་ན་དེ་བཟང་
བས་གང་ལྟར་ཀྱང་བློ་རིགས་དང་སྐབས་སྦྱར་བའི་གནད་ལ་མཁས་པས་ངག་སྦྱང་ངོ༌། །
གསུམ་པ་སེམས་དབེན་པར་གནས་པས་སེམས་སྦྱངས་བ་ནི། འོ་སྐོལ་རྣམས་ཀྱིས་ཐོག་མེད་
ནས་ད་ལྟའི་བར་དུ་བསམ་མནོ་སྣ་ཚོགས་ཀྱིས་ཐར་པ་འཐོབ་ན་ཁྲམ་གཡོ་སྒྱུ་ཟོལ་ཟོག་ལ་སོགས་
མི་བསམ་དགུ་བསམ་མངས་པ་ཅིག་བསམས་ཏེ། ཐམས་ཅད་སྔར་བཞིན་དོན་མེད་དུ་སོང་བས་
རང་ལ་རང་གིས་བསམས་ན་ཞེ་ཁྲེལ་ཞིང་བླ་མ་དཀོན་མཆོག་ཡེ་ཤེས་ཀྱི་སྤྱན་སྒྲིབ་མེད་མཐའ་ཡས་
པའི་སྤྱན་སྔར་སྐྱི་གཡའ་ཞིང་བགས་འཁུམས་པར་བས་སོ། །ད་ནི་དི་རིང་ནས་སེམས་དབེན་པར་
གནས་པས་འགྱོད་མེད་འཆི་ཁར་མི་འཚེར་བ་ལ་སྦྱང་འཚལ་ཏེ། དེ་ཡང་གང་གིས་དབེན་ན་སེམས་
ཀྱི་ལས་མི་དགེ་བའི་འཕྲོ་འདུ་རྣབ་ (བརྣབ)སེམས་གནོད་སེམས་ལོག་ལྟ་གསུམ་གྱིས་དབེན། དེར་
མ་ཟད་ལུང་མ་བསྟན་གྱི་རྣམ་རྟོག་འདས་པའི་རྗེས་གཅོད་མ་འོངས་པའི་སྡུན་སུ་ (བསུ)ད་ལྟར་གྱི་
རིག་པ་བརྩི་བགྲང་གིས་ཀྱང་དབེན། དེར་མ་ཟད་དགེ་བའི་རྣམ་རྟོག་སྔར་བྱས་ཤེས་ཀྱི་ཆོས་དྲན་
པ་དང་ལྷ་སྒོམ་པ་ལ་སོགས་པ་བཟང་རྟོག་ཐམས་ཅད་ཀྱིས་ཀྱང་དབེན་དགོས་ཏེ། རྒྱུད་འགྲེལ་ལས།
མཆོག་ཏུ་མི་འགྱུར་བའི་བདེ་བ་ཆེན་པོ་ཤེས་རབ་ཡེ་ཤེས་ཀྱི་ལམ་གྱི་མན་ངག་ཐོབ་པས་རྟེན་དང་
བརྟེན་པ་མཚན་མ་དང་ཁ་དོག་དང་ཕྱག་དང་དབྱིབས་དང་དཀྱིལ་འཁོར་གྱི་ལྷ་ཡོངས་སུ་བརྟགས་
པའི་ཆོས་མི་འདོད་དོ་ཞེས་གསུངས་སོ། །འོན་ཀྱང་འདིར་རྣམ་རྟོག་བཅད་ཙམ་གྱི་བསམ་མེད་གཏི་
སྒོམ་རྨུགས་ལྟོར་ཅི་ཡང་མི་རིག་པ་ནི་ལམ་དུ་མི་འགྱུར་བས། ཡིད་མིག་རླུང་གསུམ་བར་སྣང་དུ། །
རྣལ་འབྱོར་མཁས་པས་དུས་མཉམ་བྱ། །ཞེས་པ་ལྟར་བྱ་དགོས་ཏེ། སྣ་བུག་གི་རླུང་བར་སྣང་དུ་ཉེ་
ན་སོར་བཅུ་གཉིས་དང་རིང་ན་སོར་བཅུ་དྲུག་འགྲོ་བའི་ཕྱིར་སྨིན་འཚམས་ནས་སོར་བཅུ་གཉིས་་་་་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སམ་བཅུ་དྲུག་པས་མི་ཉེ་མི་རིང་བའི་བར་སྣང་མུན་པའི་གནས་ལ་བརྩེ་གཅིག་ཏུ་ཐུ་རེ་གནས་པས་
བར་སྣང་གི་ཁ་དོག་ཅི་འདྲ་བ་བཟུངས་ལ་ཟིན་པས་སོ་སོར་རྟོགས་ཤིང་ངེས་པར་གནས་པ་ནི་གལ་
ཆེ་སྟེ། སཾ་བུ་ཊ་ལས། རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོ་ལྟུང་བྱེད་ཡིན། །ཞེས་པས་
རྣམ་རྟོག་བཀག་ཅིང༌། མི་རྟོག་ཡེ་ཤེས་ལ་གནས་ན། །མཁའ་བཞིན་དྲི་མ་མེད་པར་འགྱུར། །ཞེས་
པས་ཡེ་ཤེས་ལ་རྩེ་གཅིག་ཏུ་གནས་དགོས་པར་བསྟན་ཏོ། ། དེ་བཞིན་དུ་ཡུམ་ལས། བྱང་ཆུབ་
སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། འདོད་པས་
དབེན་སྡིག་ཏོ་མི་དགེ་བའི་ཆོས་ཀྱིས་དབེན་ཞེས་པས་རྣམ་རྟོག་བཀག་ལ། རྟོག་པ་དང་བཅས་
དཔྱོད་པ་དང་བཅས་ཞེས་པས་མུན་པ་བར་སྣང་གི་ཁ་དོག་བཟུངས་ལ་ཟིན་དགོས་པར་བསྟན་ཅིང་།
དབེན་པ་ལས་སྐྱེས་པའི་དགའ་བ་དང་བདེ་བ་ཅན་བསམ་གཏན་དང་པོ་ཉེ་བར་བསྒྲུབས་ཏེ་གནས་་
སོ་ཞེས་པས་སེམས་ཚབ་ཚུབ་མེད་པར་ལྷོད་དེ་ཤིགས་སེ་བ་ལ་གནས་དགོས་པར་བསྟན་ཏོ། །འདི་
གཟུགས་ཁམས་ཀྱི་བསམ་གཏན་དང་པོ་སྒྲུབ་པའི་ལུང་ཡིན་པས་འདིར་སྦྱོར་བ་མི་འོས་པར་མི་
བསམ་སྟེ་དེའི་སེམས་འདིར་བསྐྱེད་ཀྱང་མི་འགལ་ཞིང་། བསམ་གཏན་གྱི་ཆོས་མཚུངས་པར་སྦྱོར་
བ་རིགས་པའི་ཕྱིར་རོ། །དེའི་ཕྱིར་རྟོག་པ་བཅད་ཙམ་གྱིས་མི་ཆོག་པར་ཇི་བཞིན་རིག་པའི་བསམ་
པ་རྩེ་གཅིག་ཏུ་གཏན་ཏིང་ངེ་འཛིན་དགོས་པ་ལ་དགོངས་ནས་བསམ་གཏན་ནམ་ཏིང་ངེ་འཛིན་དུ་ཐ་
སྙད་མཛད་པར་མངོན་ཏེ། ཏིང་ངེ་འཛིན་རྒྱལ་པོའི་མདོ་ལས། རྟོག་པ་མེད་ཅིང་རྣམ་རྟོག་མེད། །
བཟུང་བ་མེད་ཅིང་བསྟན་དུ་མེད། །སེམས་ཀྱང་དམིགས་པ་མེད་པ་སྟེ། །དེ་ཕྱིར་ཏིང་ངེ་འཛིན་ཅེས་
བྱ༑ ༑གང་ཞིག་མཉམ་པར་བཞག་གྱུར་ན། །ཆོས་ཀུན་ལ་ནི་རློམ་སེམས་མེད། །རློམ་སེམས་མེད་པ་
ཇི་བཞིན་པ། །དེ་ལ་ཏིང་ངེ་འཛིན་ཅེས་བྱ། །ཞེས་དང༌། རྒྱལ་མཚན་རྩེ་མོའི་དཔུང་རྒྱན་གྱི་མདོ་
ལས། སེམས་ཀྱི་རྣམ་རྟོག་གང་སྐྱེས་པ། །སེམས་ཀྱིས་སེམས་ལ་བརྟགས་ནས་སུ། །རང་བཞིན་
མེད་པར་ཤེས་པ་ནི། །ཤེས་རབ་ཕ་རོལ་ཕྱིན་པ་སྟེ། །དེ་ཡི་ངང་ལ་མ་ཡེངས་པ། །དེ་ནི་ཏིང་ངེ་འཛིན་
ཅེས་བྱ། །ཞེས་གསུངས་ཤིང་། རྒྱན་ལས་ཀྱང་། དམིགས་པ་ལ་ནི་སེམས་གཏད་ནས། །དེ་རྒྱུན་
རྣམ་པར་གཡེང་མི་བྱ། །རྣམ་གཡེང་མྱུར་དུ་རྟོགས་བྱས་ནས། །དེ་ནས་སླར་ནི་ཀླན་པར་བྱ། །བློ་
ལྡོག་གོང་ནས་གོང་དུ་ཡང་། །སེམས་ནི་ནང་དུ་བསྡུ་བར་བྱ། །དེ་ནས་ཡོན་ཏན་མཐོང་བའི་ཕྱིར། །



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་སྔོན་འགྲོ།
པོད་དང་པོ།
ཏིང་ངེ་འཛིན་ལ་སེམས་གདུལ་ལོ། །ཞེས་གསུངས་པའི་ཕྱིར་རྟོག་པ་མེད་ལ་འཇུར་བའི་གནད་ལ་
མ་མཁས་པས་སེམས་སྦྱང་ངོ་། ། ་ ་ ་
བཞི་པ་ཁམས་བདེ་བར་བསོས་ལ་གགས་(གེགས]བསལ་བ་ནི་དེ་ལྟར་དབེན་གསུམ་འཇུར་པོ་
སྒྲུབ་པ་ན། ལུས་ཀྱི་ལོངས་སྤྱོད་ལ་ལྟོས་པ་མེད་པར་དང་ངག་གི་ལོངས་སྤྱོད་ལ་ལྟོས་པ་མེད་པ་དང་
སེམས་ཀྱི་ལོགས་སྤྱོད་ལ་ལྟོས་པ་མེད་པ་དང་འཕོ་བའི་བདེ་བའི་ལོངས་སྤྱོད་བདེ་བ་ལ་ལྟོས་པ་མེད་པ་
ནི་བསྙེན་པ་སྟེ་ལུས་དང་ངག་དང་སེམས་དང་ཚངས་པར་སྤྱོད་པའི་སྡོམ་པའོ་ཞེས་པའི་དོན་ཏོ། །འདི་
ཡིས་ལྷ་རྣམས་མཆོག་སྟེར་བར་འགྱུར་གྱི་སྲིད་པའི་ལོངས་སྤྱོད་ལ་ཞེན་པས་ནི་མ་ཡིན་ནོ། །ཞེས་
རྒྱུད་འགྲེལ་དུ་གསུངས་པ་ལྟར་དོན་ཆེན་སྒྲུབ་པ་ལ་འབད་པའི་སྐབས་སུ་ཁམས་མི་ལྡོག་པ་ལ་་་་་་
སོགས་པ་ཐབས་མཁས་ཀྱིས་ལོགས་པར་སྐྱོང་བ་གལ་ཆེ་བའི་ཕྱིར། ཁྲིད་སྐོར་བ་མཁས་ལ་ཡིད་
གཞུངས་པ་ཉམས་རྟོགས་ རིག་ཅིང་ཐབས་དང་ལྡན་པས་ནང་པར་རམ་གནངས་དུས་བཞིན་དུ་
བསྐོར་རོ། །དེའང་རེ་རེ་ཞིང་དབེན་པར་ལུས་གནད་འཆའ་རུ་བཅུག་པ་ལ་ཟུག་ཚད་བཞག་ནས་
བརྟགས་པས་མིག་ཧད་དེ་ཧ་རེ་གནས་པ་དང༌། ངག་ཤུས་འདེབས་པ་དང༌། སྔམ་པ་འདར་བ་དང་
བྱད་བཞིན་འགྱུར་བ་ལ་སོགས་བཞུར་མ་བཞུར་གྱི་རྣམ་པ་བལྟ་ཞིང་ལུས་གནད་ལྟ་སྟངས་ལ་སོགས་
བཅོས་དགོས་པ་ཀུན་ཇི་ལྟར་ནུས་པ་ལེགས་པར་བཅོས་ལ། སྣང་བ་ཐུབ་བམ། སེམས་གནས་ཀྱིན་
འདུག་གམ། ཟས་ཞིམ་མམ། གཉིད་བྱུང་ངམ། ཁམས་མ་ ལོག་ གམ་ཞེས་ སོགས་ཐམས་མཁས་
ཀྱིས་དྲིའོ། །ཁམས་ལྡོག་པའི་རྣམ་པ་མཐོང་བ་དེའི་གཉེན་པོ་གང་འོས་ཀྱང་བསླབ་ཅིང་། དོར་ཞག་
དོན་ཆེན་སྒྲུབ་པའི་དུས་སུ་འཇུར་པོ་བྱ་དགོས་པས་ཁམས་བཟང་དགོས་སོ། །དེ་ལ་ཟས་བཞིའི་ནང་
ནས་ཁམ་གྱི་ཟས་ཚོད་མ་སྡོར་ཅན་ལ་སོགས་པ་ཅི་འབྱོར་ཅི་ཞིམ་དུས་སུ་རན་པ་དང་རེག་པའི་ཟས་
མལ་ཆ་དང་གོས་ཅི་འཕྲོད་གཟོས་པ་དང༌། ཡིད་ལ་བྱེད་པའི་ཟས་དོན་མེད་ཀྱི་སེམས་ཁྲལ་རང་
གིས་རང་གཙུབ་མི་བྱེད་པར་ཆོས་ཟབ་སྒོམ་དུ་ཡོད་པ་ལ་དགའ་རུ་ཚོར་བས་བློ་བདེ་འབོལ་ལེ་་་་
ལ་འབད་པ་དང༌། རྣམ་ཤེས་ཀྱི་ཟས་ཀུན་གཞི་སྟོབས་སུ་འགྱུར་བ་ལ་དུས་ཀྱི་གཉིད་མི་འཆག་པ་
རན་པར་ལོག་ཅིང་། ཁམས་དྭངས་མ་མི་འཛག་པར་ཚངས་སྤྱོད་བསྲུང་བ་ལ་ཡང་འབད་དགོས་སོ་
ཞེས་སོགས་གདམས་ནས་གཙོ་བོར་འཇུར་བའི་ཐབས་སྣ་ཚོགས་པའི་ངང་ནས་མི་གཙུབ་པར་་་་་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སེམས་བདེ་བའི་ཐབས་མཁས་ལ་བྱ་མ་ཤོར་བ་ལེགས་པར་ཉམས་མྱོང་དང་ཕྱག་ལེན་རྒྱུད་པ་་་་་་
བཞིན་བསྐྱངས་པས་མི་རྟོག་པའི་ཏིང་ངེ་འཛིན་རྩོལ་མེད་དུ་སྐྱེ་བ་ཡིན་ནོ། ། ཁྲིད་ཀྱི་སྔོན་འགྲོ་ཐུན་
མོང་པ་བཞི་དང་ཐུན་མོང་མ་ཡིན་པ་གཉིས་ཏེ་དྲུག་ཀ་རྫོགས་སོ།། །།
གཉིས་པ་དངོས་གཞིའི་ཁྲིད་ནི། བླ་མ་དམ་པའི་མན་ངག་གི་རྒྱུས་ལས་ཤེས་པར་བྱའོ། །ཞེས་
པ་ཆོས་རྗེ་ཡབ་སྲས་ལ་སོགས་པ་བླ་མ་དམ་པ་རྣམས་ཀྱི་བཀའ་དྲིན་གྱིས་གསང་སྔགས་ཟབ་མོའི་
ཚུལ་ཅུང་ཟད་རིག་པ་དགེ་སློང་ལོ་ཙཱ་བ་བློ་གྲོས་དཔལ་བཟང་པོས་ཇོ་ནང་དཔལ་གྱི་རི་ཁྲོད་དུ་
བཀོད་པའི་གསོལ་བ་འདེབས་པ་པོ་དང་། ཡི་གེ་པ་ཡང་དགེ་བའི་བཤེས་གཉེན་དགེ་འདུན་འཕེལ་
ལོ༑ ༑བསྟན་པ་དང་སེམས་ཅན་ལ་ཕན་པར་གྱུར་ཅིག །ཉམས་ཁྲིད་མ་ཐོབ་པ་དང་སྣོད་མིན་གྱི་གང་
ཟག་ལ་ཤིན་ཏུ་གསང་ནས་འཁྲིད་འདེབས་ངེས་པ་དང་། སྣོད་ལྡན་གྱི་སྐྱེས་བུ་དུ་མའི་ཕྱག་ཏུ་
འཕེལ་ཞིང་རྒྱས་པར་གྱུར་ཅིག། ༈ །། ཞུས་དག མ་དཔེ་འབྲས་སྤུངས་ཡིག་རྙིང༌། ཕྱི་ཀ ༡༤༩



ཇོ་ནང་ལོ་ཙཱ་བ་བློ་གྲོས་དཔལ། །
ཟབ་ལམ་གྱི་ཐོག་མར་དགེ་བའི་ཁྲིད།
པོད་དང་པོ།
༄༅། །ཟབ་ལམ་ཐོག་མར་དགེ་བའི་ཁྲིད་
བཞུགས་སོ། །
༄༅། །ཨོཾ་སྭ་སྟི། ཨེ་མ་ཧོ། །དཔལ་ལྡན་བླ་མ་དམ་པ་རྣམས་ལ་གུས་པས་ཕྱག་འཚལ་ལོ། །
གཉིས་པ་དངོས་གཞིའི་ཁྲིད་ནི། དཔལ་དུས་ཀྱི་འཁོར་ལོ་དང་གསང་བ་འདུས་པ་ལ་སོགས་པའི་
རྒྱུད་མང་པོ་ལས། སོ་སོར་བསྡུད་དང་བསམ་གཏན་དང༌། །སྲོག་རྩོལ་དེ་བཞིན་འཛིན་པ་དང༌། །
རྗེས་སུ་དྲན་དང་ཏིང་ངེ་འཛིན། །སྦྱོར་བ་ཡན་ལག་དྲུག་ཏུ་འདོད། །ཅེས་གསུངས་པ་ནི་རྒྱུད་ཐམས་
ཅད་ཀྱི་རྫོགས་པའི་རིམ་པ་སྟེ། ལས་དང་པོ་པ་རྫོགས་རིམ་ཟབ་མོ་ལ་འཇུག་པ་ནས་ས་བཅུ་གཉིས་
པ་རྡོ་རྗེ་འཆང་གི་གོ་འཕང་ལ་སྦྱོར་བའི་བར་གྱི་ལམ་ཟབ་མོ་ཚང་ལ་མ་ནོར་བ་ཁྱད་འཕགས་ཡིན་
ནོ༑ ༑དེ་ཡང་ཕར་ཕྱིན་དྲུག་པོ་རེ་རེ་ལ་ཡང་དྲུག་དྲུག་ཚང་བ་དང་རྒྱལ་བ་རིགས་དྲུག་རེ་རེ་ལ་ཡང་
དྲུག་དྲུག་ཚང་བ་ལྟར་སྦྱོར་བ་རེ་རེ་ལ་ཡང་ཡན་ལག་དྲུག་གི་རྣམ་པ་ཚང་བ་རྣམས་དབང་པོ་རྣོ་་་་་
འབྲིང་རྟུལ་བའི་དབང་གིས་རྟོགས་པ་རིམ་པར་འཆར་བ་བཞིན་འཁྲིད་དགོས་ཏེ། སྙན་རྒྱུད་（བརྒྱུད།
ལས། ཀུན་ལ་དྲུག་དྲུག་ཤེས་བྱ་སྟེ། །རབ་ཀྱིས་དང་པོར་རྟོགས་པའོ། །འབྲིང་གིས་སྲོག་རྩོལ་ལ་
སོགས་ཡིན། །ཐ་མས་དྲུག་པོ་རིམ་པས་སྒོམ། །ཞེས་སོ། །དེ་ལ་སྦྱོར་བ་ཡན་ལག་དྲུག་པོ་ཉིད་སྙེན་
པ་དང་ཉེ་བར་སྒྲུབ་པ་དང༌། སྒྲུབ་པ་ཆེན་པོའི་ཡན་ལག་སྟེ། སྙེན་[བསྙེན)སྒྲུབ་ཡན་ལག་བཞིའི་རིམ་
པས་བསྡུས་པར་རྒྱུད་འགྲེལ་ཆེན་པོར་བཤད་ཅིང་། ཐེག་པ་ཐམས་ཅད་ལ་ཐུན་མོང་དུ་དམ་པའི་
ཆོས་ནི་ཐོག་མར་དགེ་བ་བར་དུ་དགེ་བ་ཐ་མར་དགེ་བ་ཞེས་གསུངས་པའི་ཕྱིར་འདིར་ཡང་རིམ་པ་་་
གསུམ་དུ་མཛད་དེ། སོ་སོར་བསྡུད་དང་བསམ་གཏན་སྙེན་པའི་ཡན་ལག་སྐུ་རྡོ་རྗེའི་རྣལ་འབྱོར་ཐོག་
མར་དགེ་བའི་ཁྲིད། སྲོག་རྩོལ་དང་འཛིན་པ་ཉེ་བར་སྒྲུབ་པའི་ཡན་ལག་གསུང་རྡོ་རྗེའི་རྣལ་འབྱོར་
བར་དུ་དགེ་བའི་ཁྲིད། རྗེས་དྲན་དང་ཏིང་ངེ་འཛིན་སྒྲུབ་པ་སྒྲུབ་ཆེན་གྱི་ཡན་ལག་ཐུགས་དང་ཡེ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཤེས་རྡོ་རྗེའི་རྣལ་འབྱོར་ཐ་མར་དགེ་བའི་ཁྲིད་དོ། ། དང་པོ་ལ་སོ་སོར་བསྡུད་དང་བསམ་གཏན་གྱི་
ཡན་ལག་གཉིས་སོ། ། དང་པོ་ལ་སོ་སོར་བསྡུད་ཀྱི་མཚན་དོན། སོ་སོར་བསྡུད་ཀྱི་དུས་མཚམས།
སོ་སོར་བསྡུད་ཀྱི་ཡན་ལག སོ་སོར་བསྡུད་ཀྱི་རྟགས་ཚད། སོ་སོར་བསྡུད་ཀྱི་དག་དབྱེ། སོ་སོར་
བསྡུད་ཀྱི་འབྲས་བུ་སྟེ་དྲུག་གིས་རྟོགས་པར་བྱ་ཞིང་བསམ་གཏན་ལ་སོགས་པ་རེ་རེ་ལ་ཡང་དེ་ལྟར་
དྲུག་དྲུག་གི་སྦྱོར་ཚུལ་ཤེས་པར་བྱའོ། །
དེ་ལ་འདིར་སོ་སོར་སྤོང་གི་མཚན་དོན་ནི། རྣམ་རྟོག་སོ་སོར་སྤོང་ཞིང་བསྡུད་པས་ན་སོ་སོར་
སྤོང་ངམ་སོ་སོར་བསྡུད་ཅེས་ཀྱང་གསུངས་ཏེ། རྒྱུད་ (སྒྲུབ་ལེའུ་ཚིགས་བཅད་བརྒྱ་བཅུ་དྲུག་པའི་ཚིག་དང་པོ་ཉིད་》དུ་
སོ་སོར་བསྡུད་པ་ལུས་ལ་ཡུལ་དང་ཡུལ་ཅན་བཅུ་པོ་རྣམས་ནི་རབ་ཏུ་འཇུག་པ་མེད་པའོ། །ཞེས་
པའི་འགྲེལ་པར་འདིར་སོ་སོར་བསྡུད་པ་ཞེས་བྱ་བ་ནི་ལུས་ལ་ཡུལ་དང་ཡུལ་ཅན་བཅུ་པོ་རྣམས་
ཀྱི་འགྲེལ་པས་རྣམ་པར་ཤེས་པ་རབ་ཏུ་འཇུག་པ་མེད་པ་སྟེ་ཞེས་གསུངས་ཤིང༌། དཔལ་འདུས་
པར་ཡང་། དབང་པོ་རྣམས་ཀྱིས་མཐོང་བ་ན། །རང་གི་འཇུག་ཡུལ་ཐམས་ཅད་ལ། ། འདོད་པ་
སོ་སོར་སྤོང་བས་ན། །སོ་སོར་སྤོང་བ་ཞེས་བཤད་དོ། །ཞེས་སོ། །
གཉིས་པ་དུས་མཚམས་ནི། སྙན་བརྒྱུད་ལས། གཡས་པ་ས་ཡི་རླུང་དུས་སྒོམ། །ཞེས་སོ། ། དེའི་
རྒྱུ་མཚན་ནི་དུས་འཁོར་ལས། །ས་ནི་ཆུ་ལ་འཇུག་འགྱུར་དེ་བཞིན་ཆུ་ནི་མེ་ལ་མེ་ནི་རླུང་ལ་འཇུག་
པར་འགྱུར་བའོ། ། རླུང་ནི་སྟོང་པ་ལ་སྟེ་སྟོང་པ་མཚན་མ་བཅུར་འགྱུར་མཚན་མ་རྣམ་པ་ཀུན་ལྡན་
དུ༑ ༑རྣམ་པ་ཀུན་ལྡན་མཆོག་ཏུ་མི་འགྱུར་བདེ་བ་དམ་པ་ཡེ་ཤེས་སྐུ་རུ་འགྱུར་བར་བརྗོད་པ་སྟེ། །ཡེ་
ཤེས་ལས་ནི་རྫུ་འཕྲུལ་དངོས་གྲུབ་འགྱུར་རོ་སྐྱེས་བུ་རྣམས་ཀྱིས་སྐྱེ་བ་འདི་ལ་མི་བདག་ཀྱེ།། ཞེས་
གསུངས་ཤིང་། དེའི་འགྲེལ་པར་གཡོན་གྱི་རྩ་ལ་ནམ་མཁའ་ལ་སོགས་པས་འཇུག་གོ་ཞེས་ཀྱང་
བཤད་དོ། །
གསུམ་པ་ཡན་ལག་ལ་གསུམ་སྟེ། ཐབས་ཉིན་མཚན་གྱི་རྣལ་འབྱོར་སྒོམ་པ། བསྒོམས་པའི་
ཏིང་ངེ་འཛིན་ངོ་སྤྱོད་པ། སྒོམ་འཕྲོ་ལ་ཤི་ཡང་གོམས་སྟོབས་འཇུག་པར་བསྟན་པའོ། །དང་པོ་ལ། །
མཚན་མོ་གསེང་མེད་མུན་པའི་རྣལ་འབྱོར། ཉིན་མོ་སྤྲིན་མེད་ནམ་མཁའི་རྣལ་འབྱོར་རོ། །དང་པོ་ལ་
གང་དུ་སྒོམ་པའི་གནས་ནི། རྒྱུད་འགྲེལ་ལས།འདིར་སྔགས་ཀྱི་ཐེག་པ་དང་ཕ་རོལ་ཏུ་ཕྱིན་པའི་ཐེག་



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་ཐོག་མར་དགེ་བའི་ཁྲིད།།
པོད་དང་པོ།
པ་ལ་རྣལ་འབྱོར་གོམས་པ་རྣམ་པ་གཉིས་ཏེ། ནམ་མཁའ་དང་བླ་ཁབས་（གབ་མེད་པ་ལ་རྣལ་
འབྱོར་གོམས་པའོ། །གང་ཞིག་ནམ་མཁའ་ལ་རྣལ་འབྱོར་གོམས་པར་བྱེད་པ་དེས་མཚན་མོ་བུག་པ་
མེད་པའི་ཁྱིམ་དུ་མུན་པ་ལ་ནམ་མཁར་ཀུན་ནས་ཞེན་པའི་སེམས་དང་མིག་མི་འཛུམས་པར་ཞེས་་་་
སོགས་གསུངས་པས་དབེན་ཁང་རང་བཞིན་གྱིས་མུན་པ་ནག་པ་ས་ཕུག་བྲག་ཕུག་ལ་སོགས་པ་་་་
དང༌། འབྱོར་ན་ས་མཐོ་སར་གནས་པ་ཐོག་མཐོ་བ་ཕྱོགས་ཐམས་ཅད་ཏུ་ཞལ་ལ་བསྟར་བ་གསལ་
སྐར་ཕྱི་རུབ་ལ་ནང་ཡངས་པ་རྒྱ་མཚོའི་རྣམ་པ་ཅན་བཏོད་པ་སྒོ་འཁྱོག་རིམ་པ་གསུམ་པའམ་འཛུལ་
སྒོ་ཅན་སྒོམ་དུས་སྣང་བ་འཆོར་པ་ཅུང་ཟད་ཀྱང་མེད་པར་ཚགས་བསྡམས་པའི་ནང་དུ་སྟེ། སྙན་
བརྒྱུད་ལས། མཚན་མོ་བླ་ཁབས་(གབ)བཅས་པ་རུ། །ནམ་མཁའ་ལ་དམིགས་སྟོང་ཉིད་སྒོམ། །ཞེས་
འཆད་པ་ལ་མཚན་མོ་ནི་མུན་པ་ལ་དགོངས་པ་ཡིན་ནོ། །
གཉིས་པ་ཇི་ལྟར་སྒོམ་པའི་ཚུལ་ལ་མཉམ་བཞག་མི་གཡོ་བ་གསུམ་ལྡན་དུ་བཞག་པ་དང་།
རྗེས་ཐོབ་དབེན་པ་གསུམ་ལྡན་དུ་བསྟན་པའོ། །དང་པོ་ལ་གསུམ་ལས། ལུས་རྩ་མི་གཡོ་བར་བཞག་
པ་ནི། སྟན་བདེ་བའི་སྟེང་དུ་རྐང་པ་དཀྱིལ་ཀྲུང་བཅས་ནས་ལག་པ་མཉམ་བཞག་གམ། བརླ་སྟེང་དུ་
བཞག་པའི་ལུས་གནད་ལ། རྐང་པ་རེ་མིག་བསྣོལ་བ་འདྲ་བ། སྒལ་ཚིགས་དང་ཚེ་བརྩེགས་པ་འདྲ་
བ༑ ༑ལྟོ་བ་བྲག་ལ་ཆུ་འཛེར་འདྲ་བ། ལུས་པོ་ལི་རི་སྒྲིལ་བ་འདྲ་བ། མགྲིན་པ་སྤུ་བེར་གུག་པ་འདྲ་བ།
མིག་གཉིས་བྱ་རྒོད་འཕུར་བ་འདྲ་བ། ཞེས་གསུང་བའི་མན་ངག་ལྟར་དབེན་པ་གསུམ་དང་མཐུན་
པར་ཤིན་ཏུ་གཟབས་ནས་བལྟ་སྟངས་རླུང་སྣ་སྒོ་ནས་སོར་བཅུ་གཉིས་སམ་བཅུ་དྲུག་འགྲོ་བའི་སྟེང་
གི་ནམ་མཁའ་སྤྱི་གཙུག་གི་ཐད་ཀ་ཙམ་ལ་གཏད་ནས་ལུས་མི་གཡོ་མི་ལྡོག་མིག་འབྱེད་འཛུམས་
ཀྱིས་འཛུམ་གྱིས་མི་གཡོ་བར་རྩེ་གཅིག་ཏུ་འཇོག་པ་གལ་ཆེ་སྟེ། རྩ་རྒྱུད་ལས་མིག་གཉིས་མ་ཕྱེ་མ་
བཙུམས་ པས། །ཞེས་དང༌། བསྡུས་ རྒྱུད་ (སྒྲུབ་ལེའི་ཚིགས་བཅད་བརྒྱ་ཉི་ཤུ་པའི་ཚིག་དང་པོ)ལས། སྙེན་ པ་ ལ་
ནི་དང་པོའི་རྣལ་འབྱོར་རྣམ་བཅུ་མཁའ་ལ་འཁོར་ལོ་ཅན་གྱི་ཁྲོ་བོའི་བལྟ་བས་སོ། །ཞེས་པའི་འགྲེལ་
པར་འཁོར་ལོ་ཅན་གྱི་ཞེས་པ་གཙུག་ཏོར་གྱི་ཁྲོ་བོའི་བལྟ་བས་མིག་མི་འཛུམས་པར་སྟེང་དུ་བལྟ་བ་
ལས་མཚན་མར་འགྱུར་ཏེ་ཞེས་བཤད་ཅིང་། གསང་འདུས་ལས། སྙེན་དུས་གཙུག་ཏོར་ཆེན་པོ་ཡི། །
གཟུགས་སུ་འབད་དེ་བལྟ་བར་བྱ། །ཞེས་དང་། ཡུམ་ལས་ཀྱང་། སྤྱི་གཙུག་རྣམ་པར་བལྟ་བ་ཞེས་བྱ་
29



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བའི་ཏིང་ངེ་འཛིན་ཡོད་དེ་ཏིང་ངེ་འཛིན་དེས་རྣམ་པར་སྤྱོད་པའི་བྱང་ཆུབ་སེམས་དཔའ་སེམས་་་
དཔའ་ཆེན་པོ་མྱུར་དུ་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་གསུངས་སོ། །
གཉིས་པ་ངག་རླུང་མི་གཡོ་བར་བཞག་པ་ནི། དབུགས་འབྱུང་རྔུབ་རྗེས་སུ་དྲན་པའི་རྡོ་རྗེ་
བཟླས་པ་འགའ་རེས་དབུགས་སོ་བཟུང་ནས་སྒོམ་དུས་ཆེད་དུ་ནང་དུ་མི་གཟུང་ཆེད་དུ་ཕྱིར་མི་
གཏོང་བར་སྔམ་པ་རང་སོར་ལྷོད་བཞག་ལ་སྒོམ་སྟེ། དེས་རླུང་ནང་དུ་བཟུང་དྲགས་པའི་གགས་
གེགསཚད་ནད་དང་། ཕྱི་བཏང་དྲགས་པའི་གགས་(གེགས་གྲང་ནད་མི་འབྱུང་བའི་དགོས་པ་ཡོད་
དོ༑ ༑ཞེས་གསུང་ངོ༌། །གསུམ་པ་སེམས་རིག་པ་མི་གཡོ་བར་བཞག་པ་ལ་བཞི་ལས། དང་པོ་སེམས་
ཅི་ཡང་མི་བསམ་པར་བཞག་པ་ལྷ་ཁང་གི་ལྡེ་བཟོ་ལྟ་བུའི་མན་ངག་ནི་བཟང་རྟོག་ངན་རྟོག་གང་་་་་་
ཡང་ཡིད་ལ་མི་བྱེད་པར་སེམས་མ་བཅོས་གཉུག་མའི་ངང་དུ་ཡེངས་མེད་ལྷུག་པར་ཏིང་ངེ་འཛིན་
པ་སྟེ། རྩ་རྒྱུད་ལས། སེམས་ནི་གཡོ་བ་མེད་བྱས་ནས། །དུ་བ་ལ་སོགས་རྣམ་སྒོམ་བྱ། །ཞེས་དང༌།
བསམ་པ་ཐམས་ཅད་ཡོངས་སྤངས་ཏེ། །ཉིན་མཚན་གཅིག་ནི་བརྟག་པར་བྱ། །དེ་ལ་རྟགས་ནི་མ་
བྱུང་ན། ། དེ་ཚེ་ང་ཡི་བརྫུན་ཚིག་ཡིན། །ཞེས་དང༌། ཡུམ་ལས་ཀྱང་། གང་རྣམ་པར་རྟོག་པ་ནི་
མི་དགེ་བའོ། ། གང་རྣམ་པར་མི་རྟོག་པ་ནི་དགེ་བའོ། །ཞེས་སོགས་མང་དུ་གསུངས་སོ། །གཉིས་
པ་སེམས་རྩེ་གཅིག་ཏུ་བཞག་པ་སྤྲེའུ་སྒོ་གཅིག་ཏུ་འདོན་པ་ལྟ་བུའི་མན་ངག་ནི། ལུས་གནད་བལྟ་
སྟངས་གཏན་པའི་ངང་ནས། ཡིད་རྟོག་མེད་ཙམ་གྱི་ཞི་གནས་ལྟེངས་པོ་ལ་མི་འཆོར་བར་རླུང་སོར་
བཅུ་གཉིས་སམ་བཅུ་དྲུག་སྣ་བུག་ནས་འགྲོ་བའི་སྟེང་ཐད་ནམ་མཁའི་དབྱིངས་དེ་ཉིད་ལ་མིག་
གཏད་སར་ཡིད་ཀྱང་མ་ཡེངས་དྲན་པའི་སོ་པ་འཇུར་ལ་འདེབས་པ་སྟེ། རྒྱུད་ལས། ཡིད་མིག་རླུང་
གསུམ་བར་སྣང་དུ། །རྣལ་འབྱོར་མཁས་པས་དུས་མཉམ་བྱ། །རྒྱལ་བའི་ཡོན་ཏན་ངེས་པར་འབྱུང་།།
ཀུན་མཁྱེན་ཀུན་གྱི་གསུང་འདི་ཉིད། །ཅེས་དང་། བརྟག་གཉིས་ལས་ཀྱང་
། ཆུ་བོའི་རྒྱུན་ནི་རབ་
འབབ་དང་། ། མར་མེའི་རྩེ་མོ་རབ་བཅིངས་ལྟར། །རྟག་ཏུ་དེ་ཉིད་རྣལ་འབྱོར་གྱིས། །ཉིན་དང་
མཚན་དུ་མཉམ་པར་བཞག །ཅེས་རྒྱུན་དང་རྩེ་གཅིག་གི་རྣལ་འབྱོར་གཅེས་པར་གསུངས་སོ། ། །
གསུམ་པ་སེམས་གང་ཤར་ལ་བལྟ་བ་སྤུན་གསུམ་བར་མ་དང་འགྲོགས་པ་ལྟ་བུའི་མན་ངག་
ནི༑ འདས་པའི་རྗེས་དཔྱོད་དང་། མ་འོངས་པའི་སྡུན་སུ་ལ་ཡེ་མི་འཆོར་བར་ད་ལྟ་རིག་པའི་སྣང་ངོ་



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་ཐོག་མར་དགེ་བའི་ཁྲིད།།
པོད་དང་པོ།
གང་ཤར་ལ་བལྟ་སྟངས་གཏད་པར་དྲན་ཞིང་རྟོགས་པ་སྟེ། རྩ་རྒྱུད་ལས། དང་པོ་ཐོག་མཐའ་དང་
བྲལ་ཞིང་། བར་མ་ཙམ་ཞིག་བསྟེན་པར་བྱ། །དེ་ལ་གནས་ཤིང་དེ་སློང་གང་། །དེ་ལ་མཚན་མ་བཅུ་
འབྱུང་ངོ་
། །ཞེས་གསུངས་པ་ལ། དེ་ལ་གནས་ཤིང་ཞེས་པས་ད་ལྟ་གང་ཤར་རིག་དགོས་པར་བསྟན་
ལ༑ དེ་སྤོང་གང་ཞེས་པས་འདས་མ་འོངས་ལ་མི་རྟོག་པར་བསྟན་ཏོ། །གྲུབ་པའི་སློབ་དཔོན་དག་
གིས་ཀྱང༌། (ད་ལྟ)སྣ་ཚོགས་རྣམ་རྟོག་སྤོང་ཞིང་(འདས་མ་འོངས་ལ) མི་སེམས་པར། །གལ་ཏེ་ནམ་མཁར་
མིག་ནི་དབྱེ་བྱས་ན། །ཕྱོགས་བཅུའི་ལམ་རྣམས་ཉིད་ནི་ངེས་པ་ཤེས། །རྣལ་འབྱོར་དབང་ཕྱུག་
མཐའ་དག་འདི་ལས་ཐོབ། །ཅེས་ནཱ་རོ་འགྲེལ་ཆེན་ལ་སོགས་པར་དྲངས་ཤིང༌། མན་ངག་གཞན་
ལས་ཀྱང་། སྔར་རྗེས་མི་དཔྱད་སྡུན་མི་བསུ། ད་ལྟར་འཛིན་མེད་ནམ་མཁར་བཞག །དུས་གསུམ་
རྟོག་པའི་རྒྱུ་འགྲུལ་གཅད། དེ་ལྟར་རྟོག་མེད་ཏིང་འཛིན་གནས། །ཞེས་སོ། །བཞི་པ་སེམས་བསྒྲིམས་
ལྷོད་རན་པར་འཇོག་པ་སྐུད་པ་འཁལ་བ་ལྟ་བུའི་མན་ངག་ནི། སྒྲིམ་དྲགས་ནས་རང་གིས་རང་
གཙུབས་པ་ཡང་མ་ཡིན། །ལྷོད་དྲགས་ནས་རང་གིས་རང་མི་རིགས་པ་ཡང་མ་ཡིན་པར་འཚུབས་ན་
ལྷོད་པ་དང་ཡེངས་ན་འགུགས་པའི་དྲན་ཤེས་བཞིན་ལྡན་པས་ལྷོད་དེ་ཤིགས་སེ་འཇོག་མཁས་པ་སྟེ།
བྲམ་ཟེ་ཆེན་པོའི་ཞལ་སྔ་ནས། འཇུར་བུས་བཅིངས་པའི་སེམས་ཉིད་འདི། །ལྷོད་ན་གྲོལ་བར་ཐེ་
ཚོམ་མེད། །བྲམ་ཟེ་(ཞེས་བོས་ནས)སྐུད་པ་འཁལ་བ་བཞིན། །རྣལ་འབྱོར་ཤེས་པ་ལྷོད་ན་བདེ། །ཞེས་
དང༌། གཞན་ལས་ཀྱང༌། བཅིངས་ན་ (སྟོད་ཐང་ཡང་》ཕྱོགས་བཅུར་བརྒྱུགས་ནས་འགྲོ། བཀྲོལ་ན་
(འགྲོ་ཐང་ཡང） གཡོ་མེད་ གནས་ པ་ ལྟར། མཛའ་ མོ་ ཞེས་བོས་ནས) བདག་ གིས་ (སེམས་ཀྱི) རྔ་ མོ་ (དེ་
ལྟར་》མཐོང་། བདག་ལ་ཕྱིན་ཅི་ལོག་པར་སྣང་། ཞེས་གཙུབས་པས་རྒོད་ན་ལྷོད་པས་གནས་པར་
བཤད་དོ། །དེ་ལྟར་མན་ངག་བཞི་པོ་གང་ལ་གང་འོས་ཀྱིས་མི་གཡོ་བ་གསུམ་ལྡན་ཡེངས་མེད་དུ་
སྒོམ་པ་གཅེས་ཏེ། ཡུམ་ལས། སེམས་གཡེངས་པས་ནི་བདག་གི་དོན་ཡང་མི་འགྲུབ་ན་ གཞན་
གྱི་དོན་ལྟ་ཅི་སྨོས། དེའི་ཕྱིར་སེམས་གཡེང་བའི་གོ་སྐབས་ནི་འགའ་ཙམ་ཡང་དབྱེ་བར་མི་བྱའོ། །
ཞེས་གདམས་པ་ལྟར། ལས་དང་པོ་པ་རྣམས་ལ་ཁྲིད་སྐོར་བས་སྐབས་སུ་བལྟ་བ་དང་འདྲི་བ་
ལེགས་པར་བྱས་ནས་ཉམས་སྐྱོང་ཚུལ་དང་བོགས་འདོན་ཚུལ་ལ་མཁས་དགོས་སོ། །
གཉིས་པ་རྗེས་ཐོབ་དབེན་པ་གསུམ་ལྡན་དུ་བསྟེན་པ་ནི། མཉམ་བཞག་གི་དགེ་བ་བསྔོས་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ནས། སྔར་མི་གཡོ་བ་གསུམ་ལྡན་འཆུན་པའི་དོན་དུ་སྔོན་འགྲོ་དབེན་གསུམ་ལ་སྦྱངས་པ་ལྟར་
ཕྱིས་དངོས་གཞི་མཉམ་བཞག་མི་གཡོ་བ་འཆུན་ནས་དེའི་རྗེས་ཐོབ་ཏུ་ཡང་ལུས་བྱ་བྱེད་ཀྱིས་དབེན་
པ་དང་། ངག་སྨྲ་བརྗོད་ཀྱིས་དབེན་པ་དང༌། སེམས་རྣམ་རྟོག་གིས་དབེན་པ་ལ་རྒྱུན་དུ་སྦྱང་དགོས་
ཏེ༑ སྤྱོད་འཇུག་ལས། ལུས་དང་སེམས་ནི་དབེན་པ་ལས། །རྣམ་པར་གཡེང་བ་མི་འབྱུང་ངོ༌། །དེ་
བས་འཇིག་རྟེན་སྤང་བྱ་ཞིང༌། །རྣམ་པར་རྟོག་པ་ཡོངས་སུ་དོར། །ཞེས་ཕྱི་ནང་གི་གཡེང་བ་སྤངས་
ནས་བསམ་གཏན་སྒོམ་པར་གསུངས་སོ། །
གཉིས་པ་ཉིན་མོ་སྤྲིན་མེད་ནམ་མཁའི་རྣལ་འབྱོར་ལ་གསུམ་ལས། དང་པོ་སྒོམ་པའི་གནས་ནི།
ཡུམ་ལས། ཀོ་ཤི་ཀས་སྨྲས་པ། འཕགས་པ་རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྣལ་འབྱོར་
དུ་བྱ་བར་འདོད་པས་གང་ལ་རྣལ་འབྱོར་དུ་བྱ། དེ་སྐད་ཅེས་སྨྲས་པ་དང༌། རབ་འབྱོར་གྱིས་སྨྲས་པ།
ཀོ་ཤི་ཀ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྣལ་འབྱོར་དུ་བྱ་བར་འདོད་པས་ནམ་མཁའ་ལ་རྣལ་་་་་
འབྱོར་དུ་བྱའོ། །ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྣལ་འབྱོར་དུ་བྱ་བར་འདོད་པས་བླ་ཁབ་(གབ]
མེད་པ་ལ་རྣལ་འབྱོར་དུ་བྱའོ། །ཞེས་དང་། སྙན་བརྒྱུད་ལས། ཉིན་མོ་བླ་ཁབ་(གབ)མེད་པ་སྟེ། །
ནམ་མཁའ་ལ་བལྟ་ཞེས་གསུངས་པས་ནམ་མཁའ་རྒྱ་ཆེར་མཐོང་བའི་ས་རི་རྩེ་ལ་སོགས་པར་རང་
གི་ལུས་མི་མཐོང་ཙམ་དུ་བསྐྱོར་བ་དང༌། ཁང་ཐོག་གམ་གཡབས་འོག་ལ་སོགས་པ་དབེན་པར་ཡང་
རུང་ངོ༌། ། །
གཉིས་པ་ནམ་ཞིག་སྒོམ་པའི་དུས་ནི། རྒྱུད་འགྲེལ་ལས། མཚན་མོ་བུག་པ་མེད་པའི་ཁྱིམ་དུ་
མུན་པ་ལ་ནམ་མཁར་ཀུན་ནས་ཞེན་པའི་སེམས་དང་མིག་མི་འཛུམས་ཤིང་རྡོ་རྗེའི་ལམ་དུ་རབ་ཏུ་
ཞུགས་པ་ཞེས་པ་འདིར་དབུ་མར་སྲོག་རབ་ཏུ་ཞུགས་པས་སྟོང་པ་ཁོ་ན་ལས་དུ་བ་ལ་སོགས་པའི་
མཚན་མ་མཐོང་སྟེ་ནམ་མཁའ་ཀུན་ནས་ཞེན་པའི་སེམས་དང༌། མིག་ནི་མི་འཛུམས་རྡོ་རྗེའི་ལམ་དུ་
རབ་ཏུ་ཞུགས་པས་སྟོང་པ་ལས་ནི་དུ་བ་སྨིག་རྒྱུ་རབ་གསལ་དྲི་མ་མེད་པའི་མཁའ་སྣང་ཉིད་དང་
མར་མེ་དང་། ཞེས་པ་ནི། མཚན་མོའི་རྣལ་འབྱོར་གྱིས་མཐོང་ངོ༌། །དེ་ནས་སྤྲིན་མེད་པའི་ནམ་མཁའ་
ལ་བལྟ་སྟེ་ཞེས་གསུངས་པའི་ཕྱིར་མཚན་རྟགས་བཞི་པོ་རྫོགས་པར་མཐོང་ནས་སྒོམ་པ་ཡིན་ནོ།།
གསུམ་པ་ཇི་ལྟར་སྒོམ་པའི་ཚུལ་ནི། ་ ལུས་གནད་བལྟ་སྟངས་དངམི་གཡོ་བ་གསུམ་ལྡན་ལ་
32



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་ཐོག་མར་དགེ་བའི་ཁྲིད།
པོད་དང་པོ།
འཇོག་ཚུལ་མཚན་མོའི་རྣལ་འབྱོར་དང་ཇི་ལྟ་བར་མཚུངས་ཤིང༌། བལྟ་ས་སྤྲིན་མེད་པའི་ནམ་མཁའ་
ཤིན་ཏུ་དྭངས་པ་ལ། ཡིད་མིག་རླུང་གསུམ་བར་སྣང་དུ། །རྣལ་འབྱོར་མཁས་པས་དུས་མཉམ་བྱ། །
ཞེས་པའི་མན་ངག་ལྟར་སྒོམ་སྟེ། རྒྱུད་ (ཡེ་ལེའི་ཚིག་བཅད་བརྒྱ་བཅུ་དྲུག་པའི་ཚིག་དང་པོ)ལས། ནམ་མཁར་ཆུ་
འཛིན་བྲལ་བ་དག་ནི་རྣལ་འབྱོར་པ་ཡིས་བགྲད་པའི་མིག་གིས་བལྟ་བར་བྱ་བ་སྟེ། ཞེས་པའི་འགྲེལ་
པར་འདིར་ཉིན་མོའི་རྣལ་འབྱོར་ནི། ནམ་མཁའ་ཆུ་འཛིན་བྲལ་བ་དག་ལ་རྣལ་འབྱོར་པས་བགྲད་
པའི་མིག་གིས་བལྟ་བར་བྱ་སྟེ་སྔ་དྲོ་དང་ཕྱི་དྲོ་ཉི་མ་ལ་རྒྱབ་བསྟན་ནས་སོ། །རྣམ་པ་གཞན་དུ་ན་ཉི་
མའི་འོད་ཟེར་གྱིས་རབ་རིབ་ཏུ་འགྱུར་ཏེ་དེ་ཡིས་ཞེས་པ་ནི་གནོད་པ་ལས་སོ། །ཞེས་གསུངས་སོ། །
འདིར་ཉི་མ་ལ་རྒྱབ་བསྟན་ནས་ཞེས་པའི་དགོངས་པ་མིག་ལ་ཉི་ཟེར་མི་འཕོག་པ་ཉིད་ཡིན་པས་
ཉིན་གུང་ཡང་རང་བྱང་དུ་ཕྱོགས་པ་ལ་སོགས་པས་སྒོམ་པ་ཡིན་ནོ། །སྐབས་འདིར་ཡང་སྒོམ་གྱི་ས་
མཚམས་གཟུང་བའི་དོན་དུ་མཚན་རྟགས་བཞི་པོའི་འབྱུང་ཚུལ་ཙམ་མ་གཏོགས་ཉམས་ཀྱི་ཡོན་ཏན་
ཆེར་མ་བཤད་པར་ལོང་ཡོད་ཚད་ཐབས་མཁས་ཀྱིས་སྒོམ་དུ་བཅུག་ན་ལས་དང་པོ་པ་ལ་བོགས་ཆེ་
བར་མཐོང་ངོ༌། །
་ གཉིས་པ་བསྒོམས་པའི་ཏིང་ངེ་འཛིན་ངོ་སྤྲད་པ་ནི། བློ་དང་ལྡན་པ་རྣམས་ཀྱིས་མདོ་རྒྱུད་མང་
པོ་ལས་རྟོགས་ཤིང་། དེ་སྔར་ཡན་ཆོད་བོད་དུ་ངེས་དོན་གྱི་ཕུལ་ཆེ་བར་རྟོགས་པའི་བདག་ཉིད་ཆོས་
ཀྱི་ རྗེ་གྲུབ་ཐོབ་ཡུ་མོས་མཛད་པའི་མན་ངག་གསལ་སྒྲོན་བཞི་ལ་སོགས་པར་ཡང་གསལ་ལ།
བདག་གིས་ཀྱང་ངོ་སྤྲོད་གནས་ལུགས་གསལ་བར་བཀོད་དོ། །
གསུམ་པ་སྒོམ་འཕྲོ་ལ་ཤི་ཡང་གོམས་སྟོབས་འཇུག་པར་བསྟན་པ་ནི། དཔལ་ཀྱེའི་རྡོ་རྗེ། དེ་
ལྟར་རྣལ་འབྱོར་པས་ཤེས་ནས། ། ཤིན་དུ་མཉམ་བཞག་གང་གོམས་པ། །བསོད་ནམས་ཆུང་བའི་
མི་ཡིས་ཀྱང༌། །དེ་ནི་འགྲུབ་པར་ཐེ་ཚོམ་མེད། །བཟའ་དང་བཏུང་དང་བླུགས་པ་དང༌། །ཉལ་དང་
ལོག་དང་སེམས་པ་ན། །ཕྱག་རྒྱ་ཆེན་པོ་མངོན་འདོད་པས། །དེ་ནས་མངོན་དུ་འགྲོ་བར་འགྱུར། །
ཞེས་དང༌། སམ་པུ་ཊ་ལས་ཀྱང་། གཟུགས་རྣམས་སྣ་ཚོགས་བལྟ་བ་དང༌། །སྒྲ་ནི་རྒྱས་པར་ཉན་
པ་དང་། །སྣ་ཚོགས་རོ་ནི་ཟ་བ་དང༌། ། སྨྲ་བ་དང་ནི་དགོད་པ་དང་། །ལས་དེ་རྣམས་ནི་བྱེད་པ་
ནའང་། །སེམས་ནི་གཞན་དུ་མི་འགྲོ་བར། ། དེ་ཉིད་རིག་པའི་རྣལ་འབྱོར་ལགས། །རྣལ་འབྱོར་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྒྱུན་དུ་སྐྱེ་བར་འགྱུར། །ཞེས་གསུངས་པ་ལྟར་རྟག་ཏུ་དྲན་འཛིན་གོམས་པའི་རྣལ་འབྱོར་པ་འཆི་
ཁའམ་བར་དོ་ལ་ཕལ་ཆེར་ལེགས་འགྲོ་ཞིང་། དེ་དག་ཏུ་མཆོག་མ་ཐོབ་ཀྱང་ཕྱི་མ་ལ་ཡང་གོམས་
སྟོབས་འཇུག་པར་གདོན་མི་ཟ་སྟེ། དཔལ་དུས་ཀྱི་འཁོར་ལོའི་རྒྱུད་(ནང་ལེའི་ཚིགས་བཅད་གོ་བདུན་པ)ལས།
རྣལ་འབྱོར་དབང་པོ་རྣལ་འབྱོར་མ་ཐོབ་བར་དུ་གཡོ་བའི་ཡིད་ཀྱིས་གལ་ཏེ་ཤི་བར་གྱུར་པ་ན། །
དཔལ་ལྡན་མི་ཡི་འཇིག་རྟེན་དུ་ནི་རབ་མཆོག་ཐུབ་པའི་རིགས་སུ་རྣལ་འབྱོར་ལྡན་པར་སྐྱེ་བར་་་་་་
འགྱུར། །སྔོན་གྱི་གོམས་པ་དེ་ཡིས་སླར་ཡང་ཡེ་ཤེས་རྣལ་འབྱོར་ཡངས་པ་དག་ནི་ཀུན་དུ་འཛིན་
པར་འགྱུར། །ཡེ་ཤེས་ཐོབ་ནས་མི་ཟད་མཆོག་གི་གནས་སུ་རབ་འགྲོ་སླར་ཡང་གང་དུའང་སྐྱེ་བ་
ལྡན་པ་མིན། །ཞེས་པ་དང༌། སྙན་བརྒྱུད་ལས་ཀྱང་། སོ་སོར་བསྡུད་པའི་རྟགས་མཐོང་ཞིང་། །གལ་
ཏེ་ཤི་བར་གྱུར་པ་ན། །དེ་ནི་དམ་པའི་ལམ་དང་ཕྲད། །དེ་ནས་དངོས་གྲུབ་ཐོབ་པར་འགྱུར། །ཞེས་
གསུངས་སོ། །བཞི་པ་སོ་སོར་བསྡུད་ཀྱི་རྟགས་ཚད་ལ་གཉིས་ལས། རྟགས་ཇི་ལྟར་འཆར་བ་ནི། རྩ་
རྒྱུད་ལས། དུ་བ་སྨིག་རྒྱུ་མེ་ཁྱེར་དང༌། །མར་མེ་འབར་དང་ཟླ་ཉི་དང་། །མུན་ཅན་ཆ་ཤས་ཐིག་ལེ་
ཆེ༑ ༑སྣ་ཚོགས་གཟུགས་བརྙན་འོད་གསལ་བའོ། །ཞེས་དུ་བ་ལ་སོགས་པ་མཚན་རྟགས་བཞི་དང་
འབར་བ་ལ་སོགས་པ་ཉིན་རྟགས་དྲུག་སྟེ་འོད་གསལ་གྱི་རྣམ་པ་བཅུ་འཆར་བར་གསུངས་སོ། །
གཉིས་པ་ཚད་མ་གང་གིས་གྲུབ་པ་ནི། སྙན་བརྒྱུད་ལས། དབང་པོའི་མངོན་སུམ་དག་ཏུ་བཞེད།
ཅེས་འབྱུང་སྟེ་མིག་ལ་སོགས་པ་གཞན་དབང་པོའི་མངོན་སུམ་དང་རྣལ་འབྱོར་པའི་རང་རིག་མངོན་
སུམ་དང་ལུང་ལ་རྟེན་པའི་རྗེས་དཔག་ཚད་མས་ཀྱང་འགྲུབ་པ་ཡིན་ནོ། ། ། །
ལྔ་པ་དག་དབྱེ་ནི། དག་བྱ་ཡེ་ཤེས་ཀྱི་ཕུང་པོ་ལ་སོགས་པ་དྲུག་ཚན་ཅིག །དག་བྱེད་ཤེས་རབ་
ཀྱི་ཕ་རོལ་ཏུ་ཕྱིན་པའི་ལམ་སོ་སོར་བསྡུད་ཀྱི་ཡན་ལག་གིས་དག་པའི་འབྲས་བུ་བདེ་སྟོང་དབྱེར་
མེད་ཀྱི་ལྷ་རྡོ་རྗེ་སེམས་དཔའ་ལ་སོགས་པ་དྲུག་ཚན་གཅིག་འགྲུབ་(ཀུན་སྤངས་ཆོས་རྗེ་ གསུང་སྟེ། རྒྱུད་
(སྒྲུབ་ལེའི་ཚིག་བཅད་བརྒྱ་བཅུ་གསུམ་པའི་ཚིག་དང་པོ་ཉིད》དུ། སོ་སོར་བསྡུད་པ་རྒྱལ་བའི་དབང་པོར་འགྱུར་ཞིང་
རྣམ་པ་བཅུ་ཞེས་པའི་འགྲེལ་པར་འདིར་དང་པོའི་ལས་ལ་སོ་སོར་བསྡུད་པ་ནི་རྒྱལ་བའི་དབང་པོ་
ཞེས་པ་ཡེ་ཤེས་ཀྱི་ཕུང་པོའོ། །དེ་ཡང་མཚན་མའི་དབྱེ་བས་རྣམ་པ་བཅུ་སྟེ་དུ་བ་དང་སྨིག་རྒྱུ་དང་མེ་
ཁྱེར་དང་མར་མེ་དང་། འབར་བ་དང་ཟླ་བ་དང་ཉི་མ་དང་སྒྲ་གཅན་དང་ཆ་ཤས་དང་ཐིག་ལེ་མཐོང་
34



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་ཐོག་མར་དགེ་བའི་ཁྲིད།
པོད་དང་པོ།
བའི་དབྱེ་བས་རྟོག་པས་མ་བརྟགས་པ་ཡེ་ཤེས་ཀྱི་ཕུང་པོའོ། །ཞེས་སོ། །
དྲུག་པ་སོ་སོར་བསྡུད་ཀྱི་འབྲས་བུ་ནི། རྒྱུད་དུ། སོ་སོར་བསྡུད་པས་རྣལ་འབྱོར་པ་ནི་ཡུལ་དང་
རྣམ་པར་བྲལ་བ་སྔགས་རྣམས་ཀུན་གྱིས་བྱིན་གྱིས་བརློབ། །ཅེས་པའི་སྒྲུབ་ལེའི་ཚིག་བཅད་བརྒྱ་
བཅོ་བརྒྱད་པའི་ཚིག་དང་པོའི་འགྲེལ་པར། འདིར་གང་གི་ཚེ་སོ་སོར་བསྡུད་པས་གཟུགས་བརྟན་
པར་གྱུར་པའི་རྣལ་འབྱོར་པ་རྣམ་པར་དག་པར་གྱུར་པ་དེའི་ཚེ་སྔགས་རྣམས་ཀྱིས་བྱིན་གྱིས་བརླབ་
པར་འགྱུར་ཏེ་ཚིག་གི་མཆོག་སྦྱིན་པ་ལ་སོགས་པ་སྦྱིན་པར་འགྱུར་རོ་ཞེས་སོ། །
གཉིས་པ་བསམ་གཏན་གྱི་ཡན་ལག་ལ་ཡང་སྔར་བཞིན་དྲུག་ལས། དང་པོ་བསམ་གཏན་གྱི་
མཚན་དོན་ནི། སྔར་སོ་སོར་བསྡུད་ཀྱི་དུས་སུ་སྟོང་པའི་གཟུགས་ཀྱི་ཡུལ་རྣམས་ལ་མིག་གཞན་
ལ་སོགས་པ་རྣམ་པ་ལྔ་པོ་རྣམ་པ་རྣམས་ཀྱིས་རབ་ཏུ་འཇུག་པ་དེ་བསམ་པ་རྩེ་གཅིག་པའི་སྒོ་ནས་
ཤིན་ཏུ་གཏན་པར་རྒྱུན་དུ་སྒོམ་པས་ན་བསམ་གཏན་ཏེ་རྒྱུད་དུ། བསམ་གཏན་དག་ཀྱང་ཤེས་རབ་
རྟོག་དང་དཔྱོད་པ་དགའ་དང་གཡོ་མེད་བདེ་བ་རྩེ་གཅིག་སེམས་པའོ། །ཞེས་《སྒྲུབ་ལེའི་ཚིགས་བཅད་བརྒྱ་
བཅུ་དྲུག་པའི་ཚིག་གཉིས)པའི་ འགྲེལ་པར། དེ་བཞིན་དུ་གཟུགས་དེ་ཉིད་ལ་ཤེས་རབ་ཅེས་པ་ནི་ལྟ་
བའོ། །རྟོག་པ་ཞེས་པ་ནི་དངོས་པོ་འཛིན་པའོ། །དཔྱོད་པ་ཞེས་པ་ནི་དེའི་དོན་ངེས་པར་འབྱེད་པའོ། །
དགའ་བ་ཞེས་པ་ནི་གཟུགས་ལ་ཆགས་པའོ། ། གཡོ་མེད་བདེ་བ་ཞེས་པ་ནི་གཟུགས་དང་ལྷན་ཅིག་
སེམས་གཅིག་ཏུ་བྱེད་པའོ། ། དེ་ལྟར་གཟུང་བ་དང་འཛིན་པའི་དབྱེ་བས་བསམ་གཏན་རྣམ་པ་
བཅུའོ། །ཞེས་སོ། །
གཉིས་པ་དུས་མཚམས་ནི། སྙན་བརྒྱུད་ལས། དུས་ནི་ནམ་མཁའ་རྒྱུ་དུས་སུ། །ཞེས་པ་མགོ་
བརྩོམ་དུས་ཀྱི་རླུང་ལ་དགོངས་པར་བས་སོ། །ཉམས་ཀྱི་དུས་མཚམས་ནི། རྟགས་བཅུ་རྫོགས་པའི་
རྗེས་སུ་དེ་གཏན་པའི་ཡན་ལག་དང་རྣམ་ཀུན་མཆོག་ལྡན་སྒོམ་པ་ནི་བསམ་གཏན་གྱི་ས་མཚམས་་་་
ཡིན་ནོ། །
གསུམ་པ་ཡན་ལག་ལ་སྒོམ་པའི་གནས་ཀྱང་བླ་གབ་ཡོད་མེད་དུ་སྒོམ་པ་སྔར་དང་ཇི་ལྟ་བར་
མཚུངས་ཤིང་། སྒོམ་ཚུལ་ཡང་། ལུས་གནད་བལྟ་སྟངས་ནས་གཟུང་སྟེ་མི་གཡོ་བ་གསུམ་ལྡན་རྗེས་
ཐོབ་དང་བཅས་པ་ཇི་ལྟ་བར་མཚུངས་ཏེ། སྙན་བརྒྱུད་ལས། བལྟ་སྟངས་དེ་ཉིད་ཕྱག་རྒྱ་ནི། །མཉམ་
36



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།།
བཞག་ཅེས་པ་ཙམ་འབྱུང་ངོ༌། །: 1:|:
བཞི་པ་རྟགས་ཚད་ལ་གཉིས་ལས། རྟགས་ཇི་ལྟར་འཆར་བ་ནི། འགྲེལ་ཆེན་ལས། དེ་བཞིན་དུ་
གཟུགས་དེ་ཉིད་ལ་ཤེས་རབ་ཅེས་པ་ནི་ལྟ་བའོ་ཞེས་པར་དེ་བཞིན་དུ་གཟུགས་ཏེ་ཉིད་ལ་ཞེས་
གསུངས་པ་ཉིད་ཀྱིས་སྔར་གྱི་རྟགས་བཅུ་གཏན་པ་ཡང་བསམ་གཏན་གྱི་རྟགས་སུ་གྲུབ་ལ། གུར་དུ།
ཕྱི་ནས་སྒྱུ་མའི་རྣམ་པ་ནི། །ཁམས་གསུམ་རྒྱུ་དང་མི་རྒྱུ་བ། །མ་ལུས་ལུས་པ་མེད་པ་འགྲུབ། །ཅེས་
པ་འདིར་ཕྱི་ནས་ཞེས་པ་ནི་རྟགས་བཅུ་རྫོགས་པའི་ཕྱི་ནས་འཆར་བ་ལ་དགོངས་པའི་ཕྱིར། སོ་སོར་
བསྡུད་བསྒོམས་པས་རྣམ་ཀུན་མཆོག་ལྡན་ཤར་ཡང་བསམ་གཏན་སྐྱེས་པའི་ཉམས་ཡིན་ནོ། །ཚད་
མ་གང་གིས་གྲུབ་པ་ནི་སྔར་དང་མཚུངས་སོ། །
ལྔ་པ་དག་དབྱེ་ནི་དག་བྱ་རྣམ་ཤེས་ཀྱི་ཕུང་པོ་ལ་སོགས་པ་དྲུག་ཚན་ཅིག་དག་བྱེད་བསམ་
གཏན་གྱི་ཕ་རོལ་ཏུ་ཕྱིན་པའི་ལམ་བསམ་གཏན་གྱི་ཡན་ལག་གིས་དག་པའི་འབྲས་བུ་བདེ་སྟོད་་་་
དབྱེར་མེད་ཀྱི་ལྷ་མི་བསྐྱོད་པ་ལ་སོགས་པ་དྲུག་ཚན་ཅིག་འགྲུབ་ཅེས་(ཀུན་སྤངས་ཆོས་རྗེ)གསུང་སྟེ། རྒྱུད་
(སྒྲུབ་ལེའི་ཚིགས་བཅད་བརྒྱ་བཅོ་ལྔ་པའི་ཚིག་དང་པོའི་མཇུག)དུ། བསམ་གཏན་མི་བསྐྱོད་པ་ཉིད་དོ། ། ཅེས་པའི་
འགྲེལ་པར། བསམ་གཏན་མི་བསྐྱོད་པ་ཉིད་དོ་ཞེས་པ་རྣམ་པར་ཤེས་པའི་ཕུང་པོ་སྟེ་རྣམ་པ་བཅུ་ནི་
ཡུལ་དང་ཡུལ་ཅན་བཅུ་པོ་རྣམས་གཅིག་ཉིད་དུ་སྣ་ཚོགས་གཟུགས་ལ་བསམ་གཏན་པའོ། ། ཞེས་
དྲུག་པ་འབྲས་བུ་ནི། རྒྱུད་(སྒྲུབ་ལེའི་ཚིགས་བཅད་བརྒྱ་བཅུ་བཞི་པའི་ཚིག་གཉིས་པ་ཉིད)དུ། མངོན་པར་ཤེས་པ་
ལྔ་ནི་ཐོབ་པར་འགྱུར་ཏེ་མིའི་བདག་པོ་བསམ་གཏན་སྦྱོར་བ་དག་པས་སོ། །ཞེས་པའི་འགྲེལ་པར་
འདིར་གང་གི་ཚེ་མིག་མི་འཛུམས་པར་གྱུར་པ་དེའི་ཚེ་ལྷའི་མིག་ཏུ་འགྱུར་རོ། །དེ་བཞིན་དུ་ལྷའི་རྣ་
བ་ལ་སོགས་པ་སྟེ་བསམ་གཏན་གྱིས་དག་པར་འགྱུར་རོ་ཞེས་ལེགས་པར་གསུངས་སོ། །སྙན་
བརྒྱུད་ལས། སྟོང་གཟུགས་རྟོགས་པས་སྙེན་པར་གསུངས། །དེ་གཉིས་ཐོག་མར་དགེ་བའོ། །ཞེས་
འབྱུང་སྟེ་སོ་སོར་བསྡུད་དང་བསམ་གཏན་སྙེན་པའི་ཡན་ལག་སྐུ་རྡོ་རྗེའི་རྣལ་འབྱོར་ཐོག་མར་དགེ་
བའི་འཁྲིད་རྫོགས་སོ། །ཁྲིད་ཟབ་མོ་འདི་ལྟ་བུ་སློབ་མ་སྣོད་ལྡན་ལ་བཏབ་ནས་ཉམས་རྟོགས་
ལེགས་པར་ངོ་སྤྲད་པའི་རྗེས་སུ་ཤིན་ཏུ་གསང་བར་གདམས་པ་གལ་ཆེ་སྟེ། རྒྱུད་དུ། དུ་བ་ལ་སོགས་



ཇོ་ནང་ལོ་ཙཱ་བ་བློ་གྲོས་དཔལ།
ཟབ་ལམ་གྱི་ཐོག་མར་དགེ་བའི་ཁྲིད།
པོད་དང་པོ།
རྣམས་ཀྱི་མཚན་མ་འཛིན་པ་དག་ཀྱང་གང་ཞིག་འདི་རྣམས་ཐམས་ཅད་གསང་བར་བྱ། །ཞེས་པའི་
འགྲེལ་པར། དུ་བ་ལ་སོགས་པ་རྣམས་ཀྱི་མཚན་མ་འཛིན་པ་ནི་ཨ་ཝ་དྷུ་ཏཱིའི་སྒོ་ནས་ཏེ་ཀྱང་གི་སྒྲས་
ལྟེ་བ་ཉིད་ལ་(རླུང་དང་ཁུ་བ་ཟིན་པའི་བདེ་བ) ལའོ། །འདི་རྣམས་ཐམས་ཅད་གསང་བར་བྱ་སྟེ་བྱིས་པའི་སྐྱེ་
བོ་རྣམས་ལ་གསང་བར་བྱའོ་ཞེས་པ་ངེས་པའོ་ཞེས་གསུངས་སོ། །ཀུན་སྤངས་ཆོས་རྗེའི་ཞལ་སྔ་
ནས་ཀྱང་སྐབས་འདིར་ (སེལ་བའི་ཚུལ་ལུས་གནད་ཉམས་མྱོང་ངོ་སྤྲོད་རྣམས་གསང་དགོས་པའི)བཀའ་རྒྱ་བཞིས་གདབ་
པར་བྱའོ། །ཞེས་གསུངས་པ་ལྟར་ཤིན་ཏུ་གསང་ཆེན་གྱི་རྒྱས་བཏབ་པ་ལེགས་སོ། །ཞེས་པ་ཡང་
སྐྱེས་བུ་དམ་པ་མང་པོས་སྔ་གོང་ནས་བསྐུལ་བ་བཞིན་དགེ་བའི་བཤེས་གཉེན་དགེ་འདུན་འཕེལ་
གྱིས་གསོལ་བཏབ་ཅིང་ཡི་གེ་པ་ཡང་བྱས་ནས། དགེ་སློང་ལོ་ཙཱ་བས་ཇོ་ནང་དཔལ་གྱི་རི་ཁྲོད་ཏུ་
བཀོད་པའོ། །འདི་ཡང་སྔར་བཞིན་སྣོད་མིན་ལ་ཤིན་ཏུ་གསང་ཞིང༌། སྣོད་ལྡན་ལ་ལེགས་པར་
གདམས་ནས་བསྟན་པ་དང་སེམས་ཅན་ལ་ཕན་པར་གྱུར་ཅིག ། མ་ཡིག་འབྲས་སྤུངས་དཔེ་རྙིང་། ཕྱི་ཀ ༡༤༩



Bibi
Res
ਜੀ
ਦੇ



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
༄༅། །ངོ་སྤྲོད་གནས་ལུགས་གསལ་བ་
བཞུགས་སོ། །
༄༅། །ཨོཾ་སྭ་སྟི། ན་མཤཱི་མ་ཏེ་གུ་ར་ཝེ། ངོ་སྤྲོད་གནས་ལུགས་གསལ་བ་ཞེས་བྱ་བ་སྙིང་པོ་
དོན་གྱི་མན་ངག བླ་མ་དང་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །གང་སྐུ་རྒྱལ་བ་རྒྱ་མཚོ་
འདུས་པའི་དཔལ། །གང་གསུང་ཆོས་ཚུལ་རྒྱ་མཚོའི་ཟད་མེད་གཏེར། །གང་ཐུགས་ཚོགས་མཆོག་རྒྱ་
མཚོའི་ཕ་རོལ་སོན། །གང་ཡིན་བླ་མ་རྒྱ་མཚོའི་ཞབས་ལ་འདུད། ༈ །རྣམ་ཀུན་མཆོག་ལྡན་བརྟན་
གཡོ་ཀུན་ལ་ཁྱབ་པའི་དབྱིངས། །སེམས་ཀྱི་རང་བཞིན་ཕུན་ཚོགས་ཡོན་ཏན་ཀུན་གྱི་གཏེར། །
དབྱིངས་རིག་དབྱེར་མེད་གདོད་ནས་རྣམ་གྲོལ་ཆོས་ཀྱི་སྐུ། །སྙིང་གི་མུན་སེལ་ནང་རིག་འགྱུར་མེད་
རྒྱལ་གྱུར་ཅིག ༈ །སྲིད་ཞི་གཉིས་ལ་མི་གནས་པ། །རྣམ་པ་གྲོལ་བའི་ཐབས་ཆེན་པོ། །རྒྱལ་བ་
སྲས་དང་བཅས་པའི་མཐུ། །ཡིད་ལ་རིང་དུ་རོལ་བར་མཛོད། ༈ །སྟོན་པའི་གསུང་རབ་ཕུན་ཚོགས་
ཟབ་མོ་གནད་ཀྱི་དོན། །མངོན་རྟོགས་རིམ་པར་འཆར་བ་གཞི་ལམ་འབྲས་བུའི་ཚུལ། །གང་ཞིག་
དོན་དུ་གཉེར་ལ་གནས་ལུགས་གསལ་བའི་གཏམ། །དཔལ་ལྡན་བླ་མའི་དྲིན་ལས་ཇི་ལྟར་རྟོགས་
པ་བྲི། །
༈ དེ་ཡང་བདག་ཅག་རྣམས་ཀྱི་སྟོན་པ་མཚུངས་པ་མེད་པའི་མཁྱེན་པ་དང་བརྩེ་བ་དང་ནུས་པ་
ཕུལ་དུ་བྱུང་བ་ལ་མངའ་བརྙེས་པ་སྐྱེས་བུ་འདུལ་བའི་ཁ་ལོ་བསྒྱུར་བ་བླ་ན་མེད་པ་དེས་གདུལ་བྱའི་
ཁམས་དང་བསམ་པ་དང་བག་ལ་ཉལ་སྣ་ཚོགས་པའི་དབང་གིས་ཆོས་ཀྱི་འཁོར་ལོ་བསྟན་པ་ཡང་
ཁ་ཅིག་ཏུ་ནི་ཀུན་རྫོབ་དང་དོན་དམ་པའི་སྒོ་ནས་བདེན་པ་གཉིས་ཀྱི་ཚུལ་དུ་གཏན་ལ་ཕབ་པ་དང་།
ཁ་ཅིག་ཏུ་ནི་ཀུན་བརྟགས་དང་གཞན་དབང་དང་ཡོངས་གྲུབ་ཀྱི་སྒོ་ནས་མཚན་ཉིད་གསུམ་གྱི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
ཚུལ་དུ་གཏན་ལ་ཕབ་པ་དང་། ཁ་ཅིག་ཏུ་ནི་མི་རྟག་པ་དང་སྡུག་བསྔལ་བ་དང་སྟོང་པ་བདག་མེད་
པའི་སྒོ་ནས་སྡོམ་བཞིའི་ཚུལ་དུ་གཏན་ལ་ཕབ་པ་ལ་སོགས་པའི་རྗེས་སུ་འབྲངས་ཀྱང་གནས་
ལུགས་ཀྱི་དོན་གསལ་བར་ནུས་མོད་ཀྱི། འོན་ཀྱང་དེ་རྣམས་ཀྱི་དོན་སྐབས་ཇི་ལྟ་བར་འདུ་ཞིང་ཐེག་
པ་ཐམས་ཅད་ལ་གྲགས་པ་དང་མཐུན་པར་བདག་གི་བླ་མ་སྤྲུལ་པའི་སྐུ་ཆེན་པོ་འགའ་ཞིག་ག་་་་
དང་ལམ་དང་འབྲས་བུའི་གནས་ལུགས་ལས་བརྩམས་ཏེ་ཆོས་ཀྱི་འཁོར་ལོ་རྒྱ་ཆེན་པོ་བསྐོར་བར་
མཛད་པ་དེའི་རྗེས་སུ་འབྲངས་ནས་བྲི་བར་བྱ་སྟེ། དེ་ཡང་འོད་གསལ་མངོན་སུམ་དུ་འཆར་བའི་
ཉམས་མྱོང་ཟབ་མོ་དང་འབྲེལ་ན་ཡིད་ཆེས་ཤིང་འདི་ཉིད་སྐབས་ཀྱི་སྒྲུབ་བསྒྲུབ་བྱ་ཡང་ཡིན་པའི་
ཕྱིར་ཐོག་མར་སྦྱོར་བ་ཡན་ལག་དྲུག་གི་གནས་ལུགས་ངོ་སྤྲད་པས་བརྒྱན་ཅིང་སྐབས་ཕྱེ་སྟེ་གསལ་
བར་བྱའོ། །
༈ དེ་ལ་སྦྱོར་བ་ཡན་ལག་དྲུག་གི་ལམ་ནི་རྫོགས་རིམས་ཟབ་མོའི་མཐར་ཐུག་དེ་ཁོ་ན་ཉིད་ཀྱི་
སྒྲུབ་ཐབས་བླ་ན་མེད་པར་བློ་དང་ལྡན་པ་རྣམས་ཀྱིས་ཡིད་ཆེས་དགོས་ཏེ་འཕགས་པ་སྤྱན་རས་
གཟིགས་དབང་ཕྱུག་གིས་དཔལ་དུས་ཀྱི་འཁོར་ལོའི་འགྲེལ་ཆེན་དུ། མདོར་བསྡུས་དང་པོར)བསྐྱེད་པའི་
རིམ་པར་གསུངས་པའི་ཧཱུཾ་དང་ནི། །ཕཊ་ཡིག་ལ་སོགས་རྟོག་པ་དང་བྲལ་བ། །རྫོགས་པའི་རིམ་པའི་
རྣལ་འབྱོར་དེ་ཉིད་ཏེ། །དེ་ཉིད་ཀྱི་ནི་སྒྲུབ་ཐབས་གཞན་ཡོད་མིན། །(སོར་སྡུད་བསམ་གཏན་གྱིས)དུ་བ་
ལ་སོགས་མཚན་མ་རྣམས་དང་ནི། །སྲོག་རྩོལ་(འཛིན་པ་དག)གྱིས་ནི་དབུ་མར་འབབ་པ་དང༌། །རིག་
མའི་བརྟུལ་ཞུགས་རྗེས་དྲན)དག་གིས་རྡོ་རྗེ་(ཁུ་བ)ནི། །ལྟུང་མིན་(ཏིང་ངེ་འཛིན་གྱིས)དེ་བཞིན་སྟེང་དུ་ཁུ་
བ་སྟེ། །ལམ་འདི་རྣམས་ཀྱིས་སངས་རྒྱས་རྣམས་ཀྱི་ནི། །བདེ་བ་མཆོག་ཏུ་འགྱུར་བ་མེད་པ་
ཞེས། །མངོན་པར་བརྗོད་པའམ་(ཡང་ན།ཕོ་ཉ་མོ་ཀུན་གྱི། །ལྷན་ཅིག་སྐྱེས་པ་ཞེས་བརྗོད་པ་རྣལ་འབྱོར་
པས་ཐོབ་འགྱུར། །ཞེས་པ་དང་། དུ་བ་ལ་སོགས་པའི་རྟགས་ཅན)ལམ་སྦྱོར་བ་ཡན་ལག་དྲུག་པོ་རྣམས)གྱིས་(སྟོང་
ཉིད་དང་དབྱེར་མེད)ལྷན་ཅིག་སྐྱེས་པའི་བདེ་བའི་གོ་འཕང་བསྒོམས་ན་དེ་ནི་འདིར། །འགྲོ་བའི་བླ་མ་
སུམ་ཅུ་རྩ་གཉིས་མཚན་ལྡན་(ངོ་བོ་ཉིད་ཀྱི)སྐུ་འདི་ཆོས་ཀྱི་སྐུའི)འཁོར་ལོར་ཡང་དག་དོན་དམ་དུ)གནས་
(སོ)༑ ༑དེའི་མཐུས)ལྷ་རྣམས་མགོ་ཡི་གཙུག་གི་ནོར་བུའི་འོད་ཟེར་ཚོགས་ཀྱིས་ཞབས་ཀྱི་པད་མ་ལ་
བཏུགས་（གཏུགསཤིང༌། །དམ་པའི་ལམ་འདི་སྟོན་མཛད་ཉིན་བྱེད་བཞིན་དུ་མུན་པ་ཀུན་འཇོམས་
40



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
(ལོངས་སྐུ་དང་སྤྲུལ་སྐུ)དུས་ཀྱི་འཁོར་ལོར་འགྱུར་རོ)། །ཞེས་གསུངས་པའི་ཕྱིར་རོ། །དེ་བཞིན་དུ། (ཉན་རང་
བྱང་སེམས་ཀྱི) ཐེག་པ་གསུམ་གྱི་(འཁོར་བ་ལས)ངེས་(པར)འབྱུང་(བ)ལ། །ཐེག་པ་གཅིག་གི་འབྲས་བུར་(དོན་
ལ)གནས་(སྟེ་མཐར་ཐུག་གི་སངས་རྒྱས་ཐེག་ཆེན་མིན་པས་མི་ཐོབ་པའི་ཕྱིར་རོ།།ཞེས་གསུངས་པའི་ཕྱིར་ཐེག་པ་ཐམས་
ཅད་ཀྱི་དོན་གྱི་བཅུད་ཕྱུང་བ་དང་། འཕགས་པ་ཀླུ་སྒྲུབ་ཀྱི་ཞལ་སྔ་ནས། ཆོས་ཕུང་བརྒྱད་ཁྲི་བཞི་
སྟོང་ནི། །ཐུབ་པ་ཆེན་པོས་གསུངས་པ་ལས། །མངོན་པར་བྱང་ཆུབ་བཞིའི)མཚན་ཉིད་(སྐུ་བཞི་དབྱེར་མེད)
ནི༑ ༑སྙིང་པོ་(གསང་སྔགས)ལས་ཀྱང་མཐར་ཐུག)སྙིང་པོར་གསུངས། །ཏེ་དེ་སྦྱོར་དྲུག་ལས་གཞན་གྱིས་མི་ཐོབ་པའི་
ཕྱིར་རོ)ཞེས་བཤད་པའི་ཕྱིར་མདོ་རྒྱུད་ཐམས་ཅད་ཀྱི་སྙིང་པོ་བསྡུས་པ་དང་། དཔལ་གསང་བ་འདུས་
པ་ལས། (བསྐྱེད་རིམ་ལ་སོགས)མཚན་མར་བཅས་པས་མཚན་བཅས་ཀྱི། །དངོས་གྲུབ་(འཇིག་རྟེན་པ་འགྲུབ་པར)
དམ་པ་རྒྱལ་བ་བཞེད། །རྫོགས་རིམ་རྟོག་མེད)མཚན་མ་མེད་ལ་གནས་པས་ནི། །(འཇིག་རྟེན་ལས་འདས་པའི་
དངོས་གྲུབ་ཏུ་མ་ཟད)མཚན་མ་ཅན་(འཇིག་རྟེན་པ)ཡང་འགྲུབ་ཏུ་རུང་། །དེ་བས་རྣམ་པ་ཐམས་ཅད་དུ། །
མཚན་མ་མེད་པ་བསྟེན་པར་བྱ། །ཞེས་གསུངས་པའི་ཕྱིར་འཇིག་རྟེན་དང་འཇིག་རྟེན་ལས་འདས་
པའི་དངོས་གྲུབ་ཐམས་ཅད་ཀྱི་འབྱུང་གནས་དང༌། དུས་འཁོར་འགྲེལ་ཆེན་(མདོར་བསྡུས་ལྔ་པ)ལས།
མཆོག་གི་དང་པོའི་སངས་རྒྱས་(རང་བཞིན་འོད་གསལ)ཀྱི་རྣལ་འབྱོར་(སྦྱོར་བ་ཡན་ལག་དྲུག་པོ )འདི་ནི་འདས་
པའི་སངས་རྒྱས་རྣམས་ཀྱིས་བསྟན་ཏོ། །ད་ལྟར་བྱུང་བ་རྣམས་ཀྱིས་སྟོན་ཏོ། །མ་འོངས་པ་རྣམས་
ཀྱིས་ཀྱང་སྟོན་པར་འགྱུར་ཏེ། འདས་པ་དང་ད་ལྟར་བྱུང་བ་དང་མ་འོངས་པའི་དུས་དང་འདས་པ་
དང་ད་ལྟར་བྱུང་བ་དང་མ་འོངས་པའི་དུས་ཀྱི་འཁོར་ལོ་རྣམས་ལ་མཐའ་ཡས་པ་མཐའ་ཡས་པའི་་་་
སངས་རྒྱས་ཀྱི་ཞིང་རྣམས་སུ་མཐའ་ཡས་པ་མཐའ་ཡས་པའི་སེམས་ཅན་རྣམས་ལ་མཐའ་ཡས་པ་
མཐའ་ཡས་པའི་དེ་བཞིན་གཤེགས་པ་རྣམས་ཀྱིས་སངས་རྒྱས་ཉིད་ཀྱི་སླད་དུ་ཡང་དག་པར་བསྟན་
ཏོ༑ ༑སྟོན་ཏོ། །སྟོན་པར་འགྱུར་རོ། །ཞེས་པ་དང་། མདོར་བསྡུས་ལྔ་པ)འདི་ནི་ནམ་མཁའི་ཁམས་ལ་རྣམ་
པར་རྟོག་པ་མེད་པའི་སེམས་དང་དུ་བ་ལ་སོགས་པའི་མཚན་མས་ཕྱག་རྒྱ་ཆེན་པོ་རྣམ་པ་ཐམས་
ཅད་སྣ་ཚོགས་པའི་གཟུགས་ཀྱི་ངོ་བོ་ཉིད་ཀྱིས་བསྒོམ་པ་མཆོག་ཏུ་མི་འགྱུར་བའི་བདེ་བའི་སྒྲུབ་་་་
ཐབས་དང་བསོད་ནམས་དང་ཡེ་ཤེས་ཀྱི་ཚོགས་དག་གིས་མི་རྣམས་ཀྱི་སྐྱེ་བ་འདི་ལ་སངས་རྒྱས་
ཉིད་དང་རྡོ་རྗེ་འཛིན་པ་ཉིད་དེ་ཞེས་གསུངས་པའི་ཕྱིར་དུས་གསུམ་གྱི་སངས་རྒྱས་ཐམས་ཅད་ཀྱི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བགྲོད་པ་གཅིག་པའི་ཉེ་ལམ་མཐར་ཐུག་དང་། གྲུབ་ཆེན་ས་ར་ཧའི་ཞལ་སྔ་ནས། རྨོངས་པ་(ཀྱེ)ནམ་
མཁའི་ཚད་མ་ནི། །གལ་ཏེ་ཤེས་ན་རྨོངས་ཚོགས་གཅོད། །དང་པོར་རྣམ་དག་ནམ་མཁའ་ལ། །ལྟ་
ཞིང་ལྟ་བས་(ལས་སྣང)མཐོང་བ་འགག །ཅེས་པ་དང་།གྲུབ་ཐོབ་གྱི་གསུང་འདི་རྣམས་དཔལ་ནཱ་རོ་པའི་དབང་མདོར་སྟན་
གྱི་འགྲེལ་པར་དྲངས་ཤིང་པཎྜི་ཏ་ཧ་ཝེ་གྲྭའོ་མཚན་བརྗོད་འགྲེལ་པར་ཡང་དྲངས་སོ།།)འཕགས་པ་ཀླུ་སྒྲུབ་ཞབས་ཀྱིས་ཀྱང་། །
ཡོད་དང་མེད་ལས་རྣམ་འདས་པའི། །བློ་ནི་གང་རྣམས་(དམིགས་པའི་རྟེན་མེད་པ། །ཟབ་མོ་དམིགས་
མེད་དེ་རྣམས་ཀྱིས། །ཡིད་ཆེས་དོན་ནི་རྣམ་པར་བསྒོམ། །ཞེས་པ་དང་། ལྭ་བའི་གོས་ཅན་གྱི་ཞབས་
ཀྱིས་ཀྱང༌། (དུ་བ་ལ་སོགས)སྣང་བ་ཐོབ་པའི་རྣལ་འབྱོར་པས། །གཞན་དུ་རྟགས་ནི་འོད་གསལ་དུ་ཤེས་
བྱ་སྟེ། །གྲུབ་པའི་(རྟགས)འཁྲུལ་པ་མེད་པ་རྣམས(ཡིན་པའི་ཕྱིར)། །ལམ་ནག་མེའི་མིང་ཅན)གི་ནི་མི་འཁྲུལ་བའི་
རྟགས)དུ་བ་བཞིནནོ)། །ཞེས་གསུངས་པའི་ཕྱིར་གྲུབ་པ་ཐོབ་པའི་རྣལ་འབྱོར་པ་ཐམས་ཅད་ཀྱི་འཇུག་
ངོགས་དང༌། དཔལ་དུས་ཀྱི་འཁོར་ལོའི་རྒྱུད་ལས་(ཡེ་ལེའུའི་ཉིས་བརྒྱ་ཞེ་གསུམ་པར)རྒྱུད་ཀྱི་རྒྱལ་པོ་ཐམས་
ཅད་དག་ཏུ་ངེས་པར་རྡོ་རྗེའི་ཚིག་ནི་རྡོ་རྗེ་ཅན་གྱིས་སྦས་པ་སྟེ། །དང་པོའི་སངས་རྒྱས་སུ་ནི་སྲོག་
ཆགས་རྣམས་ཀྱི་ཐར་པའི་སླད་དུ་མ་ལུས་པ་ཡང་མངོན་སུམ་གསུངས། །ཞེས་པ་དང༌། འགྲེལ་
ཆེན་དུ་མདོར་བསྡུས་དྲུག་པར)ཡང༌། རྣམ་པར་དག་པའི་རིམ་པས་ཕྱག་རྒྱ་ཆེན་པོའི་དངོས་གྲུབ་སྟེར་བར་
བྱེད་པ་པོ་འདི་མཆོག་གི་དང་པོའི་སངས་རྒྱས་སུ་རབ་ཏུ་གསལ་བར་གླེགས་བམ་དུ་བྲིས་ཏེ་དེའི་རྒྱུ་
མཚན)ཆུ་བོ་ཤཱི་ཏའི་བྱང་དུ་སེམས་ཅན་སྐལ་བ་དང་ལྡན་པ་རྣམས་ཀྱི་སེམས་ཀྱི་ལྷག་པར་མོས་པ་
མཁྱེན་ནས་(སྟོན་པ་པོ)བཅོམ་ལྡན་འདས་ཀྱིས་བསྟན་ཅིང་ (སྡུད་པ་པོ)ཕྱག་ན་རྡོ་རྗེས་གླེགས་བམ་དུ་
བྲིས་སོ། །(དེའང་དཔང་པོ)གང་གིས་སེམས་ཅན་རྣམས་ཐེ་ཚོམ་མེད་པར་འགྱུར་བ་མཚན་ཡང་དག་པར་
བརྗོད་པ་ཚད་མར་བྱས་ནས་བྲིས་པ་ཡིན)ཏེ། དེས་ན་སྔགས་ཀྱི་ཚུལ་ཐམས་ཅད་ཀྱི་ངེས་པའི་དོན་
མཚན་ཡང་དག་པར་བརྗོད་པར་བཅོམ་ལྡན་འདས་ཀྱིས་ཕྱག་ན་རྡོ་རྗེ་ལ་སྔགས་ཀྱི་ཐེག་པས་ཡང་་་་
དག་པར་བསྟན་ཏོ། །དེའི་ཕྱིར་གང་གིས་མཆོག་གི་དང་པོའི་སངས་རྒྱས་ཀྱི་ཉམས་རྟོགས་དང་གཞུང་མི་
ཤེས་པ་དེས་མཚན་ཡང་དག་པར་བརྗོད་པ་མི་ཤེས་སོ། །གང་གིས་མཚན་ཡང་དག་པར་བརྗོད་པ་
མི་ཤེས་པ་དེས་རྡོ་རྗེ་འཛིན་པའི་ཡེ་ཤེས་ཀྱི་སྐུ་མི་ཤེས་སོ། །གང་གིས་རྡོ་རྗེ་འཛིན་པའི་ཡེ་ཤེས་ཀྱི་
སྐུ་མི་ཤེས་པ་དེས་སྔགས་ཀྱི་ཐེག་པ་མི་ཤེས་སོ། །གང་གིས་སྔགས་ཀྱི་ཐེག་པ་མི་ཤེས་པ་དེ་ཐམས་



ངོ་སྤྲོད་གནས་ལུགས་གསལ་བ།
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
ཅད་ནི་འཁོར་བ་པ་སྟེ་བཅོམ་ལྡན་འདས་རྡོ་རྗེ་འཛིན་པའི་ལམ་དང་བྲལ་བའོ། །དེ་ལྟ་བས་ན་མཆོག་
གི་དང་པོའི་སངས་རྒྱས་ནི་བླ་མ་དམ་པ་རྣམས་ཀྱིས་བསྟན་པར་བྱ་ཞིང་ཐར་པ་དོན་དུ་གཉེར་བའི་
སློབ་མ་དམ་པ་རྣམས་ཀྱིས་མཉན་པར་བྱའོ་ཞེས་གསུངས་པའི་ཕྱིར་སྣོད་མིན་ལ་སྦས་ཀྱང་སྣོད་
ལྡན་ལ་གསལ་བར་བསྟན་པའི་ཟབ་ལམ་ཁྱད་པར་ཅན་དུ་ཡིད་ཆེས་པར་བྱའོ། ། །
༈ ད་ནི་སྦྱོར་བ་ཡན་ལག་དྲུག་གི་བསྒོམ་པ་རྣམ་དག་ལེགས་པའི་ལམ་དུ་ངོ་སྤྲོད་པར་བྱ་སྟེ།
འགྲེལ་ཆེན་(མདོར་བསྡུས་བཞི་པ)ལས་སྔགས་ཀྱི་ཐེག་པ་འདི་ལ་ཡིད་ཆེས་པ་རྣམ་པ་གསུམ་བཅོམ་ལྡན་་་
འདས་ཀྱིས་གསུངས་ཏེ། དང་པོར་རེ་ཞིག་རྒྱུད་ལས་ཡིད་ཆེས་པ་དང་། དེ་ནས་བླ་མ་ལས་ཡིད་ཆེས་
པ་དང་དེ་ནས་བདག་ཉིད་ལས་ཡིད་ཆེས་པ་སྟེ་ཡིད་ཆེས་པ་འདི་གསུམ་གྱིས་ཡང་དག་པར་རྫོགས་
པའི་སངས་རྒྱས་ཀྱི་ལམ་ཡོངས་སུ་དག་པར་འགྱུར་རོ། །རྣམ་པ་གཞན་དུ་ཡིད་ཆེས་པ་གསུམ་མེད་
པར་ལམ་གང་བླ་མས་སློབ་མ་ལ་བསྟན་པ་ནི་ཡང་དག་པར་རྫོགས་པའི་སངས་རྒྱས་ཀྱི་འབྲས་
བུ་སྟེར་བ་པོར་མི་འགྱུར་ཏེ་སློབ་མའི་བླུན་པའི་དད་པ་(ཙམ་གྱིས་མོས་གུས་བྱས་པ)ཉིད་ཀྱི་ཕྱིར་ཀུན་རྫོབ་
ཀྱི་བདེན་པས་འཇིག་རྟེན་པའི་འབྲས་བུར་འགྱུར་རོ། ། འདིར་རྒྱུད་དང་རྒྱུད་གཞན་དུ་བཅོམ་ལྡན་
འདས་ཀྱིས་དམ་བཅའ་བ་མཛད་དེ་སེམས་རྣམ་པར་རྟོག་པ་དང་བྲལ་བར་བྱས་ནས་ཉི་མ་གཅིག་
མཚན་མ་ཡོངས་སུ་བརྟག་པར་བྱའོ། །གལ་ཏེ་རྒྱུད་ལས་གསུངས་པའི་ཆོ་ག་དང་བླ་མའི་མན་ངག་
གིས་སློབ་མ་ཡིད་ཆེས་པར་མ་གྱུར་པ་དེ་ལྟ་ན་བཅོམ་ལྡན་འདས་རྫུན་གསུང་བར་འགྱུར་རོ། །ཅི་སྟེ་
བླ་མས་རྒྱུད་ནས་གསུངས་པའི་ཆོ་གས་སློབ་མ་ལ་ལམ་སྟེར་བ་པོར་མ་གྱུར་པ་དེ་ལྟ་ན་བཅོམ་
ལྡན་འདས་ཀྱིས་དམ་བཅས་པ་རྫུན་དུ་མི་འགྱུར་ཏེ་བླ་མས་ལམ་ཡོངས་སུ་མ་ཤེས་པའི་ཕྱིར་དང༌།
ཕྱིན་ཅི་ལོག་དང་རྣམ་པར་མ་དག་པའི་ལམ་བསྒོམ་པ་སྟོན་པར་བྱེད་པ་ཉིད་ཀྱི་ཕྱིར་རོ། །འདིར་དུ་
བ་ལ་སོགས་པའི་མཚན་མ་བོར་ནས་གཞན་དཀྱིལ་འཁོར་འཁོར་ལོ་སྒྲུབ་པ་ནི་ཉི་མ་གཅིག་གིས་
མཚན་མ་ཡོངས་སུ་བརྟག་པར་བྱ་བ་མ་ཡིན་པར་བཅོམ་ལྡན་འདས་ཀྱིས་གསུངས་སོ་ཞེས་པ་དང་།
དང་པོའི་སངས་རྒྱས་འདི་ལ་རྡོ་རྗེའི་ཚིག་དེ་དག་ཉིད་རབ་ཏུ་གསལ་བར་བསྟན་པ་དང་བཤད་པ་་་
དང་རབ་ཏུ་བཤད་པ་དག་གིས་བཅོམ་ལྡན་འདས་ཀྱིས་གསལ་བར་མཛད་དོ། །འདི་ཉིད་སྒྲུབ་པ་ལ་
ཕྱག་རྒྱ་ཆེན་པོ་བསྒོམ་པ་དུ་བ་ལ་སོགས་པའི་མཚན་མའི་ལམ་རབ་ཏུ་གསལ་བར་མཛད་དེ། སྟོང་



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
པར་རྩེ་གཅིག་ཡིད་བྱས་ཏེ། །ཉི་མ་གཅིག་ནི་ཡོངས་སུ་བརྟག །ཅེས་པས་སོ། །ཞེས་གསུངས་ལ། དེ་
བཞིན་དུ་ཀྱེའི་རྡོ་རྗེར་ཡང་། བསམ་གཏན་ཉོན་མོངས་འཇིག་བྱེད་པ། །རྡོ་རྗེ་སྙིང་པོ་ང་ཡིས་བཤད།།
དངོས་གྲུབ་དོན་དུ་ལྟད་མོས་ཀྱང་། །ཟླ་བ་ཕྱེད་དུ་ཡོངས་སུ་བརྟག །བསམ་པ་ཐམས་ཅད་ཡོངས་
སྤངས་ནས། །ལྷ་ཡི་གཟུགས་སུ་སེམས་པ་ཡིས། །ཉི་མ་གཅིག་གི་མ་ཆད་པར། །བསྒོམས་ནས་ཡོངས་
སུ་བརྟག་པར་གྱིས། །རང་གཞན་དོན་ནི་རབ་སྒྲུབ་ཕྱིར། །འཁོར་བར་ཐབས་གཞན་ཡོད་མ་ཡིན། །
ལན་གཅིག་རིག་མ་གོམས་བྱས་པས། །འཕྲལ་དུ་ཡིད་ཆེས་བྱེད་པ་ཅན། །ཞེས་གསུངས་ཤིང་། རྒྱུད་
གཞན་དུ་མར་ཡང་། བསམ་པ་ཐམས་ཅད་ཡོངས་སྤངས་ཏེ། །ཉི་མ་གཅིག་ནི་ཡོངས་སུ་བརྟག །དེ་ལ་
རྟགས་ནི་མ་བྱུང་ན། །དེ་ཚེ་ང་ཡི་བརྫུན་ཚིག་ཡིན། །ཞེས་གསུངས་པའི་ཕྱིར་བྱང་ཆུབ་ཀྱི་བར་དུ་
མཚན་མས་ཡིད་ཆེས་པའི་ལམ་ཟབ་མོ་འདི་ལ་འཕགས་པ་རྣམས་ཀྱིས་བསྔགས་ཏེ། འགྲེལ་ཆེན་
(མདོར་བསྡུས་བཞི་པ)ལས། ལམ་འདི་ལ་ནི་ཡིད་ཆེས་པ་ཡོད་དེ། །ཉི་མ་གཅིག་ནི་ཡོངས་སུ་བརྟག །ཅེས་
བཅོམ་ལྡན་འདས་ཀྱིས་གསུངས་པའི་ཕྱིར་རོ། ། འདིར་དུ་བ་ལ་སོགས་པའི་མཚན་མ་བོར་ནས་
གཞན་སྔགས་(བཟླས་པ)ལ་སོགས་པའི་སྒྲུབ་ཐབས་ཉི་མ་གཅིག་གིས་རྣལ་འབྱོར་པས་ཡོངས་སུ་་་་་
བརྟག་པར་བྱ་བ་མ་ཡིན་ནོ། །མཚན་མ་ཡང་རྣམ་པ་གསུམ་སྟེ་དང་པོའི་མཚན་མ་དང་བར་མའི་
མཚན་མ་དང་ཐ་མའི་མཚན་མའོ། །དང་པོའི་མཚན་མ་ནི་དུ་བ་ལ་སོགས་པའི་ལམ་སྦྱོར་བ་ཡན་
ལག་དྲུག་གིས་(སྟོ)གཟུགས་རྫོགས་ནས་འགྱུར་བ་མེད་པའི་སྐ་ཅིག་ཐོབ་པའོ། །བར་མའི་མཚན་མ་
ནི་མཆོག་ཏུ་མི་འགྱུར་བའི་སྐ་ཅིག་བརྒྱ་ཕྲག་བཅོ་བརྒྱད་ཀྱིས་ས་དང་པོ་ཐོབ་པ་དང་མངོན་པར་
ཤེས་པ་ལྔ་དང་མ་མཐོང་བའི་དོན་ཡང་དག་པར་མཐོང་བ་དང་འཇིག་རྟེན་པའི་དངོས་གྲུབ་(རྫོགས་
པར་ཐོབ་པའོ། །ཐ་མའི་མཚན་མ་ནི་སངས་རྒྱས་ཉིད་དང་རྡོ་རྗེ་འཆང་ཉིད་དེ་མཆོག་ཏུ་མི་འགྱུར་བའི་
སྐ་ཅིག་དྲུག་བརྒྱ་ལྷག་པའི་སྟོང་ཕྲག་ཉི་ཤུ་རྩ་གཅིག་གིས་ས་བཅུ་གཉིས་པ་ཐོབ་ནས་ཕྱག་རྒྱ་ཆེན་
པོའི་དངོས་གྲུབ་ཐོབ་པའོ། །རྡོ་རྗེའི་ཚིག་ལ་སོགས་པ་མཚན་མ་སྔོན་དུ་འགྲོ་བ་ཅན་འདི་དག་རབ་
ཏུ་གསལ་བར་རྒྱུད་ཀྱི་རྒྱལ་པོ་ (དུས་འཁོར)མཆོག་གི་དང་པོའི་སངས་རྒྱས་ལས་བཅོམ་ལྡན་འདས་
ཀྱིས་གསུངས་སོ། །དེའི་ཕྱིར་དུས་འཁོར།རྒྱུད་ནི་རྒྱུད་གཞན་ཚོལ་བ་རྣམས་ལ་རྒྱུད་ཀྱི་རྒྱལ་པོ་ཐམས་
ཅད་ཀྱི་རྡོ་རྗེའི་ཚིག་མངོན་དུ་གྱུར་པའོ་ཞེས་འབྱུང་བ་ལ་སོགས་པ་ཡིད་ཆེས་པའི་མཚན་མས་ཟབ་



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
ལམ་རྡོ་རྗེའི་རྣལ་འབྱོར་ལ་དག་པའི་ལམ་དུ་བསྔགས་ཀྱང་འགའ་ཞིག་སྦྱོར་དྲུག་གི་ཉམས་སྣང་ལ་
རྒྱུ་མཚན་མེད་ཅེས་སྨྲ་བ་དང༌། ཁ་ཅིག་ཉམས་སྣང་རིམ་གྱིས་འགག་པར་འདོད་པ་ཡང་རིགས་པ་
མ་ཡིན་ཏེ་ཐམས་ཅད་མཁྱེན་པ་ལ་དག་པའི་སྣང་བ་རྒྱ་འབྱམ་དུ་འཕེལ་དགོས་པའི་ཕྱིར་རོ། ། དེ་
ལྟར་ཡིད་ཆེས་པའི་མཚན་མ་ཡོད་ཅིང་མདོ་རྒྱུད་དུ་མ་དང་མཐུན་པའི་ལམ་ཟབ་མོ་འདི་ནི་དཔལ་་་་
དུས་ཀྱི་འཁོར་ལོ་ལ་སོགས་པའི་རྩ་རྒྱུད་རྣམས་དང་ནམ་མཁའ་ཆེ་རྒྱུད་ཀྱི་སྙིང་པོ་དང་དཔལ་གསང་
བ་འདུས་པ་ལ་སོགས་པའི་རྒྱུད་སྡེ་རྣམ་དག་རྣམས་སུ་(ཞལ)མཐུན་པར། སོ་སོར་སྤོང་དང་བསམ་
གཏན་དང་། །སྲོག་རྩོལ་དེ་བཞིན་འཛིན་པ་དང་། །རྗེས་སུ་དྲན་དང་ཏིང་ངེ་འཛིན། །རྣལ་འབྱོར་ཡན་
ལག་དྲུག་ཏུ་འདོད། །ཅེས་ལེགས་པར་གསུངས་པ་རྣམས་བཅོམ་ལྡན་འདས་འཇིག་རྟེན་དབང་ཕྱུག་
གིས་དུས་ཀྱི་འཁོར་ལོའི་འགྲེལ་པ་དྲི་མེད་འོད་དང་དཔལ་ཕྱག་ན་རྡོ་རྗེས་བདེ་མཆོག་ཉུང་ངུའི་རྒྱུད་
ཀྱི་བསྟོད་འགྲེལ་དང༌། འཕགས་པ་རྡོ་རྗེ་སྙིང་པོས་ཀྱེའི་རྡོ་རྗེའི་འགྲེལ་པ་མཛད་པ་རྣམས་སུ་
གསལ་བར་གཏན་ལ་ཕབ་ཅིང་རྣམ་པ་དུ་མའི་སྒོ་ནས་ཡིད་ཆེས་པར་མཛད་པ་དང་། གྲུབ་ཆེན་དུས་
ཞབས་པ་ཆེན་པོ་ཡབ་སྲས་དང༌། དཔལ་ཤ་བ་རི་དབང་ཕྱུག་དང༌། རྗེ་ནཱ་རོ་པཎ་ཆེན་དང་། ཨ་བྷ་
ཡ་ཀ་ར་གུབ་ཏ་དང་། ཨ་ནུ་པ་མ་རཀྵི་ཏ་དང་། པཎ་ཌི་ཏ་ར་ཝི་ཤྲཱི་དང་། ཇོ་བོ་ཆེན་པོ་ཨ་ཏི་ཤ་དང་།
ཁ་ཆེ་པཎ་ཆེན་ཤཱཀྱ་ཤྲཱི་དང་། དཔལ་བི་བྷཱུ་ཏཱི་ཙན་དྲ་ལ་སོགས་པ་མཁས་པ་དང་གྲུབ་པ་ཐོབ་པའི་
རྣལ་འབྱོར་པ་རྣམས་ ཀྱིས་ཀྱང་ཐུགས་ཉམས་སུ་བཞེས་ནས་གསལ་བར་མཛད་པ་དང༌། དེ་
བཞིན་དུ་རྩ་མིའི་སྦྱོར་དྲུག་དང༌། གྱི་ཇོའི་སྦྱོར་དྲུག་དང༌། འབྲོ་ལོ་ཙཱ་བའི་སྦྱོར་དྲུག་དང༌། གྲུབ་
ཆེན་ཡུ་མོའི་སྦྱོར་དྲུག་དང༌། པད་མ་འོད་ཟེར་གྱི་སྦྱོར་དྲུག་དང༌། དཔལ་ཆེན་དགའ་ལོའི་སྦྱོར་
དྲུག་དང༌། ཞང་གཡུ་བྲག་པའི་སྦྱོར་དྲུག་དང་། མར་པ་བྱ་ཟེ་བའི་སྦྱོར་དྲུག་དང༌། ཆོས་རྗེ་འཇམ་
གསར་གྱི་སྦྱོར་དྲུག་དང་། ར་པའི་སྦྱོར་དྲུག་དང་། ཕ་རྒྱུད་གསང་བ་འདུས་པའི་སྦྱོར་དྲུག་དང་། མ་
རྒྱུད་ཀྱེའི་རྡོ་རྗེའི་སྦྱོར་དྲུག་ལ་སོགས་པར་བོད་ཀྱི་མཁས་གྲུབ་དགེ་བའི་བཤེས་གཉེན་རྣམས་ཀྱིས་
ཀྱང་གསལ་བར་མཛད་ཅིང་ཐུགས་ཉམས་སུ་བཞེས་པའི་ཟབ་ལམ་རྡོ་རྗེའི་རྣལ་འབྱོར་རྣམས་ཀྱི་
བཅུད་བསྡུས་ཤིང་ཐུགས་ཉམས་སུ་བཞེས་ནས་རྣལ་འབྱོར་གྱི་དབང་ཕྱུག་རིགས་ལྡན་སྤྲུལ་པའི་སྐུ་
ཨ་བ་དྷཱ་ཏཱི་པ་ཀུན་སྤངས་ཆོས་ཀྱི་རྗེ་ཞེས་མཚན་ཡོངས་སུ་གྲགས་པ་དེས་བླ་མ་དང་ཡི་དམ་གྱི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ལྷ་དང་དཀོན་མཆོག་བཀའ་སྲུངས་དང་བཅས་པའི་ཚོགས་ལ་མཆོད་གཏོར་ཕུལ་ཏེ་སྙན་བརྒྱུད་ཡི་
གེར་བྲི་བར་གསོལ་བ་དྲག་ཏུ་བཏབ་ཅིང་ཐོག་མཐའ་བར་གསུམ་དུ་དགེ་བའི་ལྟས་དང་གནང་་་་
ཐོབ་ནས་སེམས་ཅན་ཐམས་ཅད་ཀྱི་སྒྲིབ་པ་བཞི་བཅོམ་ཞིང་སྐུ་བཞི་རྫོགས་པར་ཐོབ་པའི་དོན་དུ་
ཟབ་མོའི་ཁྲིད་ཡིག་གསལ་བར་མཛད་དེ། སོ་སོར་སྤོང་དང་བསམ་གཏན་བསྙེན་པའི་ཡན་ལག་སྐུ་
རྡོ་རྗེའི་རྣལ་འབྱོར་ཐོག་མར་དགེ་བའི་ཁྲིད་དང་། སྲོག་རྩོལ་དང་འཛིན་པ་ཉེ་བར་སྒྲུབ་པའི་ཡན་
ལག་གསུང་རྡོ་རྗེའི་རྣལ་འབྱོར་བར་དུ་དགེ་བའི་ཁྲིད་དང༌། རྗེས་དྲན་དང་ཏིང་ངེ་འཛིན་སྒྲུབ་པ་དང་
སྒྲུབ་པ་ཆེན་པོའི་ཡན་ལག་ཐུགས་རྡོ་རྗེའི་རྣལ་འབྱོར་ཐ་མར་དགེ་བའི་ཁྲིད་ཀྱི་རིམ་པ་མདོ་རྒྱུད་་་་་
དང་མཐུན་པ་ཡིད་བརྟན་དུ་རུང་ཞིང་ལེགས་པར་བསྡེབས་པའི་བཀའ་དྲིན་དང༌། དེའི་རྗེས་སུ་བྱོན་
པའི་ཐུགས་སྲས་རིགས་ལྡན་སྤྲུལ་པའི་སྐུ་རྣམས་གྱིས་ཀྱང་ཐུགས་དམ་ཟབ་མོ་ལ་མངའ་བརྙེས་ཤིང་
རིམ་པ་བཞིན་དུ་ལེགས་པར་གཏན་ལ་ཕབ་པའི་ཕྱིར་བཀའ་བརྒྱུད་རྣམ་དག་འདིའི་བུ་ཆེན་དངོས་
སློབ་བརྒྱུད་སློབ་རྩ་ལག་དང་བཅས་པ་མན་ངག་ཟབ་མོ་འདིའི་ཉམས་ཁྲིད་ཀྱིས་ཟིན་པ་རྣམས་ལ་
ཉམས་མྱོང་བསམ་གྱིས་མི་ཁྱབ་པ་སྐྱེས་པ་རྣམས་མདོ་རྒྱུད་དང་མཐུན་པར་ངོ་འཕྲོད་དགོས་སོ། །
༈ དེ་ལ་རེ་ཞིག་ཡན་ལག་དྲུག་གི་མཚན་ཉིད་ཀྱི་དབང་དུ་མཛད་པ་དཔལ་དུས་ཀྱི་འཁོར་ལོའི་
རྒྱུད་ཀྱི་སྒྲུབ་ཐབས་ལེའུའི་ཚིགས་སུ་བཅད་པ་བརྒྱ་དྲུག་ཅུ་པ་ལ་སོགས་པར། སོ་སོར་སྡུད་པ་ལུས་
ལ་ཡུལ་དང་ཡུལ་ཅན་བཅུ་པོ་རྣམས་ནི་རབ་ཏུ་འཇུག་པ་མེད་པའོ། །བསམ་གཏན་དག་ཀྱང་ཤེས་
རབ་རྟོག་དང་དཔྱོད་པ་དགའ་དང་གཡོ་མེད་བདེ་བ་རྩེ་གཅིག་སེམས་པའོ། །སྲོག་རྩོལ་དག་ཀྱང་
ལམ་ནི་རོ་རྐྱང་གཉིས་པོ་དག་ནི་བསྐྱེལ་ཞིང་དབུ་མར་སྲོག་ནི་ཞུགས་པ་དག་ཏུ་འགྱུར། །(དཔྲལ་བའི)
ཐིག་ལེར་སྲོག་ནི་རབ་ཏུ་ཞུགས་ཤིང་(དབུགས་འབྱུང་རྔུབ)གཉི་གའི་བགྲོད་པས་བཅོམ་སྟེ་རྩེ་གཅིག་་་་་་
སེམས་པ་འཛིན་པའོ། །གཏུམ་མོའི་སྣང་བར་གང་ཞིག་གྱུར་པ་ངེས་པར་ལུས་དང་ནམ་མཁའ་ལ་
ཡང་རྗེས་སུ་དྲན་པར་འགྱུར། །ཤེས་རབ་ཐབས་ཀྱི་བདག་ཉིད་ཀྱིས་ནི་འགྱུར་མེད་བདེ་བའི་དབང་
གིས་ཡེ་ཤེས་གཟུགས་ལ་ཏིང་ངེ་འཛིན། །ཞེས་གསུངས་ཏེ། དེའི་འགྲེལ་པར། ད་ནི་སོ་སོར་སྡུད་པ་
ལ་སོགས་པའི་མཚན་ཉིད་གསུངས་པ། སོ་སོར་ཞེས་པ་ལ་སོགས་པ་སྟེ། འདིར་སོ་སོར་སྡུད་པ་ཞེས་
བྱ་བ་ནི་ལུས་ལ་ཡུལ་དང་ཡུལ་ཅན་བཅུ་པོ་རྣམས་ཀྱི་འབྲེལ་པས་རྣམ་པར་ཤེས་པ་རབ་ཏུ་འཇུག་པ་



ངོ་སྤྲོད་གནས་ལུགས་གསལ་བ།
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
མེད་པ་སྟེ་སྟོང་པའི་གཟུགས་ཀྱི་ཡུལ་རྣམས་ལ་མིག་གཞན་ལ་སོགས་པ་རྣམ་པ་ལྔ་པོ་རྣམས་ཀྱིས་
རབ་ཏུ་འཇུག་པའོ། །དེ་བཞིན་དུ་གཟུགས་དེ་ཉིད་ལ་ཤེས་རབ་ཅེས་ནི་ཡུལ་གཞན་ལ)ལྟ་བའོ། །རྟོག་པ་
ཞེས་པ་ནི་(ཡུལ་གཞན་གྱི་དངོས་པོ་འཛིན་པའོ། །དཔྱོད་པ་ཞེས་པ་ནི་ཡུལ་གཞན)དེའི་དོན་ངེས་པར་བྱེད་
པའོ། །དགའ་བ་ཞེས་པ་ནི་གཟུགས་ལ་ཆགས་པའོ། །གཡོ་མེད་བདེ་བ་ཞེས་པ་ནི་གཟུགས་དང་ལྷན་
ཅིག་སེམས་རྩེ་གཅིག་ཏུ་བྱེད་པའོ། །དེ་ལྟར་(བསམ་གཏན་གྱི་ཡན་ལག་སྔ་མ)གཟུང་བ་དང་འཛིན་པའི་དབྱེ་
བས་(ཕྱེ་ན)བསམ་གཏན་རྣམ་པ་བཅུའོ། །འདིར་སྲོག་རྩོལ་དག་ཀྱང་ལམ་ནི་གཉིས་པོ་ཞེས་པ་གཡོན་
པ་དང་གཡས་པའི་ལམ་བསྐྱེལ་བ་སྟེ་འགོག་ཅིང་དབུ་མའི་ལམ་དུ་ཞུགས་པའོ། །དེ་ཡང་(ནམ་མཁའ་
ལ་སོགས་པའི་དཀྱིལ་འཁོར་བཅུ་འགོག་པ་ལས་(ཕྱེ་བ)རྣམ་པ་བཅུའོ། །འདིར་ཐིག་ལེར་ཞེས་པ་དཔྲལ་
བར་སྲོག་རབ་ཏུ་ཞུགས་ཤིང་གཉི་གའི་བགྲོད་པ་བཅོམ་པ་ཞེས་པ་(རླུང)འགྲོ་བ་དང་འོང་བ་དང་
བྲལ་བ་ནི་རྩེ་གཅིག་སེམས་པ་ཞེས་པ་དཔྲལ་བར་སྲོག་འཛིན་པའོ། །གཏུམ་མོའི་སྣང་བ་གང་ཞིག་
སྲིད་ པ་ གསུམ་ གྱི་ ནམ་ མཁའ་ ལ་ གྱུར་ པ་ དེ་ནི་ རྗེས་ སུ་དྲན་ པ་ སྟེ་(འདོད་པའི་གནས་སྐབསརྣམ་ པ་
བཅུར་སྔར་ཚིགས་བཅད་བཅོ་ལྔ་པར་མདོ་ཙམ)གསུངས་སོ། །ཤེས་རབ་ཐབས་ཀྱི་བདག་ཉིད་ཀྱིས་ནི་ཞེས་པ་
ཤེས་པ་དང་ཤེས་བྱ་གཅིག་ཏུ་འདྲེས་པར་གྱུར་པ་སྟེ་འགྱུར་མེད་བདེ་བའི་དབང་གིས་ཡེ་ཤེས་
གཟུགས་ལ་ཏིང་ངེ་འཛིན་པའོ། །དེ་ཡང་སྲོག་(དང་ཐུར་སེལ)ལ་སོགས་པ་(རླུང་བཅུ་རྣམས་མེད་པ་ལས་
རྣམ་པ་བཅུའོ། །དེ་ལྟར་སྦྱོར་བ་ཡན་ལག་དྲུག་གི་སྒྲུབ་ཐབས་སོ་ཞེས་གསུངས་སོ། །
༈ ལྟ་སྟངས་ཀྱི་དབང་དུ་མཛད་པ་སྒྲུབ་ལེའི་ཚིགས་བཅད་བརྒྱ་ཉི་ཤུ་པར། བསྙེན་པ་ལ་ནི་དང་
པོའི་རྣལ་འབྱོར་རྣམ་བཅུ་མཁའ་ལ་འཁོར་ལོ་ཅན་གྱི་ཁྲོ་བོའི་ལྟ་བས་སོ། །བགེགས་མཐར་བྱེད་པའི་
ལྟ་བ་བདུད་རྩིའི་ལམ་དུ་སོན་པ་ཡིས་ཀྱང་ཉེ་བའི་སྒྲུབ་ལ་ཡན་ལག་དྲུག །ཤེས་རབ་ལ་སྤྲོས་ཟླ་
བ་ཐིག་ལེ་རྡོ་རྗེ་ནོར་བུར་གནས་པའི་འགྱུར་མེད་གསུམ་ནི་སྒྲུབ་པ་ལ། །བདེ་བ་མ་ཉམས་གཅིག་པུ་
ཞི་བ་ལྷན་སྐྱེས་ཡེ་ཤེས་རྣལ་འབྱོར་འདི་ནི་སྒྲུབ་པ་ཆེན་པོ་ལ། །ཞེས་གསུངས་ཏེ། དེའི་འགྲེལ་
པར་ད་ནི་སྟོང་པ་ཉིད་ཀྱི་གཟུགས་སྒྲུབ་པའི་སླད་དུ་ལྟ་སྟངས་གསུངས་པ་བསྙེན་པ་ཞེས་པ་ལ་་་་་་་
སོགས་པ་སྟེ་འདིར་བསྙེན་པ་ཞེས་པ་ནི་དང་པོར་དུ་བ་ལ་སོགས་པའི་མཚན་མ་བསྒོམ་པའོ། །བསྙེན་
པ་དེ་ལས་དང་པོའི་རྣལ་འབྱོར་ནི་སེམས་ཀྱིས་དུ་བ་ལ་སོགས་པའི་མཚན་མ་འཛིན་པའོ། །དེ་ཡང་
47



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དུ་བ་ལ་སོགས་པ་དང་ལྷན་ཅིག་ཡིད་ཆེས་པར་འགྱུར་བ་རྣམ་པ་བཅུ་སྟེ་དེས་ན་དེ་ཡང་རྣམ་པ་
བཅུའོ། །འཁོར་ལོ་ཅན་གྱི་ཞེས་པ་གཙུག་ཏོར་གྱི་ཁྲོ་བོའི་ལྟ་བས་མིག་མི་འཛུམ་པར་སྟེང་དུ་ལྟ་བ་
ལས་མཚན་མར་འགྱུར་ཏེ་མཚན་མོའི་རྣལ་འབྱོར་གྱིས་རྣམ་པ་བཞི་དང༌། ཉིན་མོའི་རྣལ་འབྱོར་
གྱིས་རྣམ་པ་དྲུག་སྟེ་དེ་ནས་གཟུགས་སོ། །དེ་ལྟར་གཟུགས་ཀྱི་མཐར་ཐུག་པར་སོ་སོར་སྡུད་དང་
བསམ་གཏན་གྱིས་བསྙེན་པའི་ཡན་ལག་ཏུ་འགྱུར་རོ། །བགེགས་མཐར་བྱེད་པའི་ལྟ་བ་ཞེས་པ་ལ་
བགེགས་མཐར་བྱེད་ནི་བདུད་རྩི་འཁྱིལ་པའོ། །དེའི་ལྟ་བ་ནི་བདུད་རྩིའི་གནས་སུ་སོན་པ་སྟེ་དཔྲལ་
བར་སོན་པའོ། །བགེགས་མཐར་བྱེད་དེའི་ལྟ་བ་ནི་བདུད་རྩིའི་ལམ་དུ་སོན་པ་ཡན་ལག་དྲུག་གི་ནང་
ནས)ཉེ་བར་སྒྲུབ་པའོ། །ཀྱང་ཡིག་གིས་སྲོག་རྩོལ་དང་འཛིན་པ་བྱ་སྟེ་སྲོག་གཟུགས་མཐོང་ནས་སོ་
ཞེས་པ་ཉེ་བའི་སྒྲུབ་པའོ། །(རྗེས་དྲན་གྱི་ཡན་ལག་གིས་ཤེས་རབ་ལ་སྤྲོས་ཟླ་བ་ཐིག་ལེ་ཞེས་པ་ལ་འདིར་
ཤེས་རབ་ལ་ཆགས་པས་སྤྲོས་པ་འདི་ཟླ་བ་ཐིག་ལེ་ཡིན་པ་ནི་ལ་སྤྲོས་ཟླ་བ་ཐིག་ལེ་སྟེ་ཤེས་རབ་ལ་
སྤྲོས་པའི་བྱང་ཆུབ་སེམས་ཀྱི་ཐིག་ལེ་ཡང་རྡོ་རྗེ་ནོར་བུར་གནས་པ་(སྒྲུབ་པ་པོ)དེ་ཡི་གསང་བ་དང་ལྟེ་
བ་དང་སྙིང་ཁར་འགྱུར་མེད་གསུམ་དུ་འགྱུར་བ་གང་ཡིན་པ་དེ་ནི་སྒྲུབ་པ་ལ་ཞེས་པ་གསུམ་པ་སྒྲུབ་
པའི་ཡན་ལག་ལ་འགྱུར་རོ། །དེ་ལྟར་སྒྲུབ་པའི་ཡན་ལག་བྱའོ། །ཏིང་ངེ་འཛིན་གྱི་ཡན་ལག་གིས)བདེ་བ་མ་
ཉམས་གཅིག་པུ་ཞི་བ་ཞེས་པ་ལ་འདིར་བདེ་བ་མ་ཉམས་པའི་བྱང་ཆུབ་ཀྱི་སེམས་སྐ་ཅིག་གཅིག་པུ་
གང་ཡིན་པ་དེ་ནི་ཞི་བ་ཞེས་གསུངས་པ་སྟེ་ལྷན་སྐྱེས་ཡེ་ཤེས་རྣལ་འབྱོར་འདིར་ནི་སྒྲུབ་པ་ཆེན་པོ་
ལ་ཞེས་པ་ནི་སེམས་འགྱུར་བ་མེད་པའི་བདེ་བ་དང་ལྷན་ཅིག་གཅིག་པ་ཉིད་དོ་ཞེས་པ་སྒྲུབ་པ་ཆེན་
པོའི་ཡན་ལག་བཞི་པའོ། །དེ་ལྟར་ཡེ་ཤེས་ཀྱི་སྒྲུབ་ཐབས་ལ་ཡན་ལག་བཞིའོ་ཞེས་གསུངས་པའོ། །
༈ དེ་བཞིན་དུ་ཡན་ལག་དྲུག་གི་སྒོམ་ཚུལ་མཚན་མ་དང་བཅས་པའི་དབང་དུ་མཛད་པ་ཡེ་ཤེས་
ལེའུའི་ཚིགས་བཅད་བརྒྱ་བཅོ་ལྔ་པ་ལ་སོགས་པར། ནམ་མཁར་ཀུན་ནས་ཞེན་པའི་སེམས་དང་
མིག་ནི་མི་འཛུམ་རྡོ་རྗེའི་ལམ་དུ་རབ་ཏུ་ཞུགས་པ་ཡིས། །སྟོང་པ་ལས་ནི་དུ་བ་སྨིག་རྒྱུ་རབ་གསལ་
དྲི་མ་མེད་པའི་མཁའ་སྣང་ཉིད་དང་མར་མེ་དང་། །འབར་བ་དང་ནི་ཟླ་བ་ཉི་མ་རྡོ་རྗེ་རྣམས་དང་
མཆོག་གི་ཆ་དང་ཐིག་ལེ་མཐོང་བར་འགྱུར། །དེ་ཡི་དབུས་སུ་སངས་རྒྱས་གཟུགས་ནི་ཡུལ་དང་རྣམ་
པར་བྲལ་བ་དུ་མ་ལོངས་སྤྱོད་རྫོགས་པའི་སྐུ། །ནམ་མཁའ་ཆུ་འཛིན་བྲལ་བ་དག་ལ་རྣལ་འབྱོར་



ཇོ་ནང་ལོ་ཙཱ་བ་བློ་གྲོས་དཔལ། །
ངོ་སྤྲོད་གནས་ལུགས་གསལ་བ།
པོད་དང་པོ།
པ་ཡི་བགྲད་པའི་མིག་གིས་བལྟ་བར་བྱ་བ་སྟེ། །རེ་ལྭ་ནག་པོ་དྲི་མེད་འོད་ཟེར་འཕྲོ་བ་དུས་ཀྱི་རྩ་ལ་
མཐོང་བར་གྱུར་གྱི་བར་དུའོ། ། དེ་ལ་ཀུན་མཁྱེན་གཟུགས་ནི་ཆུ་ལ་ཉི་མ་ལྟ་བུ་གོས་པ་མེད་པ་ཁ་
དོག་སྣ་ཚོགས་ཏེ། །རྣམ་པ་ཀུན་ལྡན་རང་སེམས་ཡུལ་དང་རྣམ་པར་བྲལ་བ་དག་གོ་གཞན་གྱི་་་་་
སེམས་ནི་མིན་པ་ཉིད། །གཟུགས་ནི་མཐོང་བར་གྱུར་ན་ཉིན་ཞག་སོ་སོའི་དུས་སུ་སྲོག་གི་རླུང་ནི་
འགོག་པ་རབ་བྱ་སྟེ། །འོད་ཟེར་འཁོར་ལོ་རང་གི་ལུས་ལ་ཡོངས་སུ་བསྐོར་ཞིང་འཁོར་བར་བྱེད་པ་
མཐོང་གི་བར་དུའོ། །ཟླ་བ་དྲུག་གིས་སྡོམ་བརྩོན་རྣམས་ལ་རེག་བྱས་དམན་པའི་བདེ་བ་མཉམ་པ་
ལམ་གྱི་སེམས་སུ་འགྱུར། །ཆགས་དང་ཆགས་བྲལ་མཐའ་ཐོག་ལ་གནས་སྐ་ཅིག་མ་ཡང་ཁྱབ་
བདག་གི་ནི་དབུགས་ཀྱི་གྲངས་འཕེལ་ལོ། །ཞེས་གསུངས་ཏེ། དེའི་འགྲེལ་པར། ད་ནི་ནམ་མཁར་
ཞེས་པ་ལ་སོགས་པས་རང་གི་སེམས་འདིའི་སྣང་བ་ལ་རབ་ཏུ་གཞུག་པ་གསུངས་སྟེ་འདིར་སྔགས་
ཀྱི་ཐེག་པ་དང་ཕ་རོལ་ཏུ་ཕྱིན་པའི་ཐེག་པ་ལ་རྣལ་འབྱོར་གོམས་པ་རྣམ་པ་གཉིས་ཏེ་ནམ་མཁལ་་་་་
དང་བླ་ཁབ་[གབ མེད་པ་ལ་རྣལ་འབྱོར་གོམས་པའོ། །གང་ཞིག་ནམ་མཁའ་ལ་རྣལ་འབྱོར་གོམས་
པར་བྱེད་པ་དེས་མཚན་མོ་བུག་པ་མེད་པའི་ཁྱིམ་དུ་མུན་པ་ལ་ནམ་མཁར་ཀུན་ནས་(རྩེ་གཅིག་ཏུ་ཞེན་
པའི་སེམས་དང་མིག་མི་འཛུམ་ཤིང་རྡོ་རྗེའི་ལམ་དུ་རབ་ཏུ་ཞུགས་པ་ཞེས་པ་འདིར་དབུ་མར་སྲོག་
རབ་ཏུ་ཞུགས་པས་སྟོང་པ་ཁོ་ན་ལས་དུ་བ་ལ་སོགས་པའི་མཚན་མ་མཐོང་སྟེ་ནམ་མཁར་ཀུན་ནས་
ཞེན་པའི་སེམས་དང་མིག་ནི་མི་འཛུམ་རྡོ་རྗེའི་ལམ་དུ་རབ་ཏུ་ཞུགས་པས་སྟོང་པ་ལས་ནི་དུ་བ་སྨིག་
རྒྱུ་རབ་གསལ་དྲི་མ་མེད་པའི་མཁའ་སྣང་ཉིད་དང་མར་མེ་དང་ཞེས་པ་བཞི་ནི་མཚན་མོའི་རྣལ་་་་་
འབྱོར་གྱིས་མཐོང་ངོ༌། །དེ་ནས་སྤྲིན་མེད་པའི་ནམ་མཁའ་ལ་བལྟ་སྟེ་ནམ་མཁའ་དེ་ལས་ཀྱང་ཉིན་
མོའི་རྣལ་འབྱོར་གྱིས། ནམ་མཁའ་ལས་བྱུང་རང་བྱུང་བ། །ཤེས་རབ་ཡེ་ཤེས་མེ་བོ་ཆེ། །ཞེས་པ་
འབར་བ་མཐོང་བ་སྟེ་སྤྲིན་མེད་པའི་ནམ་མཁའ་ལའོ། །དེ་བཞིན་དུ། འོད་ཆེན་རྣམ་པར་སྣང་བར་
བྱེད། །ཡེ་ཤེས་སྣང་བ་ལམ་མེ་བ་ནི་ཟླ་བ་སྣང་བའོ། །འགྲོ་བའི་མར་མེ་ནི་ཉི་མའོ། །ཡེ་ཤེས་སྒྲོན་ནི་
རྡོ་རྗེ་སྟེ་དགྲ་གཅན་ནོ། །གཟི་བརྗིད་ཆེན་པོ་འོད་གསལ་བ་ནི་གློག་སྟེ་མཆོག་གི་ཆའོ། །སྔགས་
མཆོག་མངའ་བདག་རིག་སྔགས་རྒྱལ་ནི་ཐིག་ལེའོ། ། དེ་ལྟར་མཚན་མ་རྣམ་པ་བཅུ་སྟེ་འདུས་
པ་ལ་སོགས་པ་ལས་མཚན་མོའི་རྣལ་འབྱོར་དང༌། མཚན་ཡང་དག་པར་བརྗོད་པ་ལས་ཉིན་མོའི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྣལ་འབྱོར་གྱིས་བཅོམ་ལྡན་འདས་ཀྱིས་གསུངས་སོ། །དེ་ནས་ གསང་སྔགས་རྒྱལ་པོ་དོན་ཆེན་
བྱེད། །ཅེས་པ་ནི་བུམ་པ་དང་སྣམ་བུ་ལ་སོགས་པ་རྣམ་པ་ཐམས་ཅད་པའི་གཟུགས་མཐོང་བའོ། །དེ་
ཡི་དབུས་སུ་སྟེ་ཐིག་ལེའི་དབུས་སུ་སངས་རྒྱས་གཟུགས་ནི་རྫས་མེད་པའི་ཕྱིར་དང་བརྟགས་པ་
མེད་པའི་ཕྱིར་ཡུལ་དང་རྣམ་པར་བྲལ་བ་དུ་མ་ལོངས་སྤྱོད་རྫོགས་པའི་སྐུའོ། །དེ་ནས་གཟུགས་ཀྱི་
རྣལ་འབྱོར་གྱིས་གཞོམ་དུ་མེད་པའི་སྒྲ་གང་ཡིན་པ་དེ་ཉིད་ཐོས་ཏེ་དེ་ལྟར་གཟུགས་སྣང་བ་ལས་
སྤྲུལ་པའི་སྐུ་དང་སྒྲ་སྣང་བ་ལས་ལོངས་སྤྱོད་རྫོགས་པའི་སྐུའོ་ཞེས་པའི་དོན་ཏོ། །འདིར་ཉིན་མོའི་
རྣལ་འབྱོར་ནི་ནམ་མཁའ་ཆུ་འཛིན་བྲལ་བ་དག་ལ་རྣལ་འབྱོར་པ་ཡིས་བགྲད་པའི་མིག་གིས་བལྟ་
བར་བྱ་སྟེ་སྔ་དྲོ་དང་ཕྱི་དྲོ་ཉི་མ་ལ་རྒྱབ་བསྟན་ནས་སོ། །རྣམ་པ་གཞན་དུ་ན་ཉི་མའི་འོད་ཟེར་གྱིས་
རབ་རིབ་ཏུ་འགྱུར་ཏེ་དེ་ཡིས་ཞེས་པ་ནི་གནོད་པ་ལས་སོ། །ཉི་མ་སོ་སོར་ལྟ་བར་བྱ་སྟེ་ཐིག་ལེའི་
དབུས་སུ་རེ་ཁཱ་ནག་པོ་སྐུ་ཡི་ཚད་ཙམ་དྲི་མེད་འོད་ཟེར་འཕྲོ་བ་དུས་ཀྱི་རྩ་ཞེས་པ་ཨ་བ་དྷ་ཏཱི་ལ་
མཐོང་བར་འགྱུར་གྱི་བར་དུའོ། །ཐིག་ལེའི་ནང་དུ་འདུས་པ་ཀུན་མཁྱེན་གཟུགས་ནི་ཁམས་གསུམ་པོ་
མ་ལུས་པ་ཆུ་ལ་ཉི་མ་ལྟ་བུ་གོས་པ་མེད་པ་ཁ་དོག་སྣ་ཚོགས་ཏེ། རྣམ་པ་ཀུན་ལྡན་རང་སེམས་ཡུལ་
དང་རྣམ་པར་བྲལ་བ་དག་གོ་གཞན་གྱི་སེམས་ནི་མིན་པ་ཉིད་ཅེས་པ་གཞན་གྱི་སེམས་ནི་མ་ཡིན་ཏེ་
གཞན་གྱི་སེམས་ཤེས་པ་མེད་པའི་ཕྱིར་རོ། །འདིར་དེ་བཞིན་གཤེགས་པའི་ཤའི་སྤྱན་གྱིས་དང་པོར་
རང་གི་སེམས་ཀྱི་སྣང་བ་མཐོང་ཞིང་ལྷ་ལ་སོགས་པའི་སྤྱན་གྱིས་གཞན་གྱི་སེམས་ཀྱི་ཤེས་པ་མཐོང་
སྟེ་(ལྔ་ཀ་སངས་རྒྱས་ཀྱི་སྤུན་ཡིན་པ)དེས་ན་ཆོས་ཡང་དག་པར་སྡུད་པ་ལས་བཅོམ་ལྡན་འདས་ཀྱིས་སྤྱན་ལྔ་
ཞེས་གསུངས་སོ། །དེ་ལྟར་རིམ་པས་ཤའི་སྤྱན་དང་ལྷའི་སྤྱན་དང་སངས་རྒྱས་ཀྱི་སྤྱན་དང་ཤེས་རབ་
ཀྱི་སྤྱན་དང་ཡེ་ཤེས་ཀྱི་སྤྱན་ནི་བསྒོམས་པའི་སྟོབས་ཀྱིས་འབྱུང་བར་འགྱུར་རོ། །དེའི་ཕྱིར་ཐམས་
ཅད་མཁྱེན་པས་མ་གཟིགས་པ་ཅུང་ཟད་ཀྱང་མེད་དོ། །དེ་ནས་གཟུགས་ནི་མཐོང་བར་གྱུར་ན་ཉིན་
ཞག་སོ་སོའི་དུས་སུ་སྲོག་གི་རླུང་ནི་འགོག་པ་ཞེས་པ་བུམ་པ་ཅན་རབ་ཏུ་བྱ་སྟེ་འོད་ཟེར་འཁོར་ལོ་
རང་གི་ལུས་ལ་ཡོངས་སུ་བསྐོར་ཞིང་འཁོར་བར་བྱེད་པ་མཐོང་གི་བར་དུའོ་ཞེས་པ་སྔར་བརྗོད་པའི་
(སྟོང)གཟུགས་ལས་ནང་དུའོ། ། དེ་ནས་ཟླ་བ་དྲུག་གིས་སྡོམ་བརྩོན་ཏེ་ལས་དང་པོ་པའི་ཚངས་པར་
སྤྱོད་པ་རྣམས་ལ་རེག་བྱས་དམན་པ་ཞེས་པ་དབང་པོ་གཉིས་ཀྱི་འཁྲིག་པ་དང་བྲལ་བའི་བདེ་བ་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
མཉམ་པ་སྟེ་མི་འགྱུར་བའི་བདེ་བ་ལམ་གྱི་སེམས་ཞེས་པ་སྟོང་པ་ཉིད་ཀྱི་གཟུགས་ཀྱི་སེམས་སུ་་་
འགྱུར་རོ། །དེ་ནས་སྐ་ཅིག་གཅིག་གིས་མངོན་པར་རྫོགས་པར་བྱང་ཆུབ་པའི་མཚན་ཉིད་ནི་ཆགས་
དང་ཆགས་བྲལ་མཐའ་ཐོག་ལ་གནས་སྐ་ཅིག་མ་ཞེས་པ་ལ་ཆགས་པ་ཞེས་པ་ནི་དཀར་པོའི་ཕྱོགས་
དེ་དེའི་མཐར་གནས་པ་ནི་ཆ་བཅུ་དྲུག་པའི་མཚན་ཉིད་དོ། །ཆགས་བྲལ་ནི་ནག་པོའོ། །དེའི་དང་པོ་
ལ་གནས་པ་ནི་ནག་པོའི་ཕྱོགས་ལ་མ་ཞུགས་པ་སྟེ་མངོན་པར་རྫོགས་པར་བྱང་ཆུབ་པའི་དུས་ཀྱི་
མཚན་ཉིད་དོ། །སྐ་ཅིག་མ་དེ་ཉིད་ཀྱང་དབུགས་ཀྱི་གྲངས་ཞེས་པ་ཉི་ཁྲི་ཆིག་སྟོང་དྲུག་བརྒྱའི་གྲངས་
འཕེལ་ལོ། ། གསང་བར་རྡོ་རྗེ་ནོར་བུའི་རྩེ་མོ་ལས་(ཐིག་ལེ་གྱེན་དུ་བཟློག་སྟེ་འགྱུར་མེད)སྐ་ཅིག་མ་བརྒྱ་ཕྲག་
སུམ་ཅུ་རྩ་དྲུག་གིས་(བདེ་བ)འཕེལ་ཏེ་དེའི་གྲངས་ཀྱི་སྲོག་(རླུང)རྣམས་བསད་ནས་གསང་བའི་པད་
མར་ཐིག་ལེ)ཕྱིན་ཞིང་འཛག་མེད་དུ་བརྟན)པ་དེས་ས་གཉིས་སུ་འགྱུར་རོ། ། དེ་བཞིན་དུ་ལྟེ་བ་དང་སྙིང་ཁ་
དང་མགྲིན་པ་དང་དཔྲལ་བར་ཕྱིན་པས་རིམ་པ་ལྟར་ས)བཞི་དང་དྲུག་དང་བརྒྱད་དང་ས་བཅུ་རྣམས་སུ་་་
འགྱུར་ཞིང་གཙུག་ཏོར་དུ་སྲོག་ཐམས་ཅད་ཟད་པས་ས་བཅུ་གཉིས་སོ། །ཞེས་པའོ། །
༈ ཡན་ལག་དྲུག་གི་རིགས་དབྱེ་བའི་དབང་དུ་མཛད་པ་སྒྲུབ་ལེའི་ཚིགས་བཅད་བཅོ་ལྔ་པར།
སོ་སོར་སྡུད་པ་རྒྱལ་བའི་དབང་པོར་འགྱུར་ཞིང་རྣམ་པ་བཅུ་སྟེ་བསམ་གཏན་མི་བསྐྱོད་པ་ཉིད་དོ། །
སྲོག་རྩོལ་དག་ཀྱང་རལ་གྲི་ཅན་ནོ་སླར་ཡང་རྣམ་པ་བཅུ་སྟེ་འཛིན་པ་ཕྱག་ན་རིན་ཆེན་ནོ། །གཡུང་
མོ་ལ་ནི་རྗེས་སུ་དྲན་པ་པད་མ་འཛིན་པར་འགྱུར་ཏེ་དཔལ་ལྡན་ཏིང་འཛིན་འཁོར་ལོ་ཅན། །རེ་
རེ་དབྱེ་བ་ལྔ་རྣམས་ཀྱིས་ཏེ་སླར་ཡང་གང་ལས་ཨ་སོགས་ཀ་སོགས་རྣམས་ཀྱིས་བྱེ་བའོ། །ཞེས་
གསུངས་ཏེ། དེའི་འགྲེལ་བར། ད་ནི་སྦྱོར་བ་ཡན་ལག་དྲུག་གསུངས་པ་སོ་སོར་སྡུད་པ་ཞེས་པ་ལ་
སོགས་པ་སྟེ་འདིར་དང་པོའི་ལས་ལ་སོ་སོར་སྡུད་པ་ནི་རྒྱལ་བའི་དབང་པོ་ཞེས་པ་ཡེ་ཤེས་ཀྱི་ཕུང་
པོའོ། ། དེ་ཡང་མཚན་མའི་དབྱེ་བས་རྣམ་པ་བཅུ་སྟེ་དུ་བ་དང་སྨིག་རྒྱུ་དང་མེ་ཁྱེར་དང་མར་མེ་དང་
འབར་བ་དང་ཟླ་བ་དང་ཉི་མ་དང་སྒྲ་གཅན་དང་ཆ་ཤས་དང་ཐིག་ལེ་མཐོང་བའི་དབྱེ་བས་མ་
བརྟགས་པ་ཡེ་ཤེས་ཀྱི་ཕུང་པོའོ། །བསམ་གཏན་མི་བསྐྱོད་པ་ཉིད་དོ་ཞེས་པ་རྣམ་པར་ཤེས་པའི་
ཕུང་པོ་སྟེ་རྣམ་པ་བཅུ་ནི་ཡུལ་དང་ཡུལ་ཅན་བཅུ་པོ་རྣམས་གཅིག་ཉིད་དུ་སྣ་ཚོགས་གཟུགས་ལ་
བསམ་གཏན་པའོ། །སྲོག་རྩོལ་དག་ཀྱང་རལ་གྲི་ཅན་ནོ་ཞེས་པ་འདུ་བྱེད་ཀྱི་ཕུང་པོ་སྟེ་རྣམ་པ་བཅུ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ནི་གཡོན་དང་གཡས་ཀྱི་དཀྱིལ་འཁོར་བཅུ་པོ་གཅིག་ཏུ་འདྲེས་པར་ཉིད་ཀྱི་ཕྱིར་རོ། །སླར་ཡང་རྣམ་
པ་བཅུ་སྟེ་འཛིན་པ་ཕྱག་ན་རིན་ཆེན་ནོ་ཞེས་པ་ནི་ཚོར་བའི་ཕུང་པོ་སྟེ་སྲོག་གི་འཛིན་པ་ལྟེ་བ་དང་
སྙིང་ཁ་དང་མགྲིན་པ་དང་དཔྲལ་བ་དང་གཙུག་ཏོར་གྱི་པད་མ་ལྔ་ལ་འགྲོ་བ་དང་འོང་བའི་དབྱེ་
བས་རྣམ་པ་བཅུའོ། །གཡུང་མོ་ལ་ནི་རྗེས་སུ་དྲན་པ་པད་མ་འཛིན་པར་འགྱུར་ཞེས་པ་འདུ་ཤེས་ཀྱི་
ཕུང་པོ་སྟེ་གཡུང་མོ་དབུ་མའི་རྩ་ལ་རྗེས་སུ་དྲན་པ་དེ་ཡང་རྣམ་པ་བཅུ་སྟེ་འདོད་པའི་གནས་སྐབས་
(བསམ་པ་ལ་སོགས་པ)བཅུའི་དབྱེ་བ་ལས་སོ། །དཔལ་ལྡན་ཏིང་འཛིན་འཁོར་ལོ་ཅན་ཞེས་པ་རྣམ་པར་
སྣང་མཛད་དེ་ཏིང་ངེ་འཛིན་རྣམ་པ་བཅུ་ནི་རླུང་བཅུ་པོ་རྣམས་འགོག་པའི་ཕྱིར་རོ། །དེ་ལྟར་བཅོམ་
ལྡན་འདས་ནི་རབ་ཏུ་མི་གནས་པའི་མྱ་ངན་ལས་འདས་པ་སྟེ་རླུང་རྣམས་མི་འབབ་པ་གང་གི་ཕྱིར་
རོ་ཞེས་པའི་དོན་ཏོ། །རེ་རེ་དབྱེ་བ་ལྔ་རྣམས་ཀྱིས་ཏེ་ཞེས་པ་ནི་འདིར་ (ཐབས་ཤེས་ཀྱི སྦྱོར་བ་རེ་རེ་
ནི་དཀྱིལ་འཁོར་ལྔ་ལྔའབབ་(པ་འགགས)པའོ།། ཨ་སོགས་ཀ་སོགས་རྣམས་ཀྱིས་ཞེས་པ་ནི་དབྱངས་
དང་གསལ་བྱེད་གཡོན་དང་གཡས་ཀྱི་སྲོག་ཡང་དག་པར་རྒྱུ་བ་འགོག་པའོ། །ཞེས་གསུངས་པ་ལ་
རྗེས་དྲན་གྱི་ཉམས་འདོད་པའི་གནས་སྐབས་བཅུའི་དབྱེ་བ་ནི་སྒྲུབ་ལེའི་ཚིགས་བཅད་བརྒྱ་ཉི་ཤུ་རྩ་
དྲུག་པར། བསམ་དང་འདོད་དང་ལུས་ལ་རིམས་དང་ཁ་མཆོག་པད་མ་སྐམ་དང་ཟས་ལ་རབ་ཏུ་
མི་འཇུག་དང༌། །འདར་དང་བསྙོ་དང་རབ་ཏུ་རྨོངས་པར་འགྱུར་དང་ཡིད་ནི་རྣམ་པར་འཁྲུལ་དང་
རབ་ཏུ་བརྒྱལ་བ་དག །རྡོ་རྗེ་ཅན་གྱི་དུ་བ་ལ་སོགས་ (སྟོང་ཉིད་སྒོམས་པས)རབ་གསལ་(བདེ་བའི)རྣམ་པ་
བཅུ་སྟེ་སྲོག་ཆགས་ལུས་ལ་འཇིག་རྟེན་དུ། །རབ་ཏུ་གསལ་ཞིང་ངེས་པ་དེ་རྣམས་ཡིད་སྲུབ་ཀྱི)
གནས་སྐབས་(ལ་འབྱུང་བ་སྟེ་དེ་ལས)སུ་ཞིག་རྒྱལ་བར་འདོད་( ཅིང་འཛིན་མེད་བདེ་བ་སྒོམ)པ་ དེ་ནི་སུ། །ཞེས་
གསུངས་པས་གསལ་བར་མཛད་པའོ། །
༈ ཡན་ལག་དྲུག་གི་འབྲས་བུའི་དབང་དུ་མཛད་པ་སྒྲུབ་ལེའུའི་ཚིགས་སུ་བཅད་པ་བརྒྱ་བཅོ་
བརྒྱད་པ་ལ་སོགས་པར། སོ་སོར་སྡུད་པས་རྣལ་འབྱོར་པ་ནི་ཡུལ་དང་རྣམ་པར་བྲལ་བ་སྔགས་
རྣམས་ཀུན་གྱིས་བྱིན་གྱིས་རློབས། །མངོན་པར་ཤེས་པ་ལྔ་ནི་ཐོབ་པར་འགྱུར་ཏེ་མི་ཡི་བདག་པོ་
བསམ་གཏན་སྦྱོར་བས་དག་པའོ། །སྲོག་རྩོལ་གྱིས་ནི་དག་པ་རི་བོང་ཅན་དང་ཉི་མ་དང་བྲལ་བྱང་
ཆུབ་སེམས་དཔའ་རྣམས་ཀྱིས་མཆོད། །བདུད་དང་ཉོན་མོངས་ལ་སོགས་ཉམས་ཤིང་སྟོབས་བཅུ་ལ་



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
ནི་འཇུག་པར་འགྱུར་ཏེ་འཛིན་པའི་སྟོབས་ཀྱིས་སོ། །རྗེས་སུ་དྲན་པ་ལེགས་པར་དག་པ་དྲི་མེད་འོད་
ཀྱི་དཀྱིལ་འཁོར་དག་ཀྱང་ཡེ་ཤེས་གཟུགས་ལས་སོ། །དེ་ནས་ཏིང་ངེ་འཛིན་གྱིས་དག་པ་ཉིན་ཞག་
འགའ་ཞིག་རྣམས་ཀྱིས་ཡེ་ཤེས་སྐུ་ནི་འགྲུབ་པར་འགྱུར། །ཞེས་གསུངས་ཏེ་དེའི་འགྲེལ་པར། ད་
ནི་སོ་སོར་སྡུད་པ་ལ་སོགས་པའི་འབྲས་བུ་གསུངས་པ་སོ་སོར་ཞེས་པ་ལ་སོགས་པ་སྟེ། འདིར་གང་
གི་ཚེ་སོ་སོར་སྡུད་པས་གཟུགས་བརྟན་པར་གྱུར་པའི་རྣལ་འབྱོར་པ་རྣམ་པར་དག་པར་གྱུར་པ་དེའི་
ཚེ་སྔགས་རྣམས་ཀུན་གྱིས་བྱིན་གྱིས་རློབ་པར་འགྱུར་ཏེ་ཚིག་གི་མཆོག་སྦྱིན་པ་ལ་སོགས་པ་སྦྱིན་
པར་འགྱུར་རོ། །མངོན་པར་ཤེས་པ་ལྔ་ནི་ཐོབ་པར་འགྱུར་ཏེ་མི་ཡི་བདག་པོ་བསམ་གཏན་སྦྱོར་བ་
རྣམ་པར་དག་པས་སོ། །ཞེས་པ་ནི་འདིར་གང་གི་ཚེ་མིག་མི་འཛུམས་[འཛུམཔར་གྱུར་པ་དེའི་ཚེ་
ལྷའི་མིག་ཏུ་འགྱུར་རོ། །དེ་བཞིན་དུ་ལྷའི་རྣ་བ་ལ་སོགས་པ་སྟེ་བསམ་གཏན་གྱིས་དག་པར་འགྱུར་
རོ༑ ༑སྲོག་རྩོལ་གྱིས་དག་པ་ཞེས་པ་ནི་འདིར་གང་གི་ཚེ་རྣལ་འབྱོར་པ་ཉི་མ་དང་རི་བོང་ཅན་གྱི་ལམ་
དང་བྲལ་ཏེ་རླུང་སྣ་བུག་ལ་མི་འབར་བར)རྟག་ཏུ་དབུ་མར་འབབ་པར་གྱུར་པ་དེའི་ཚེ་སྲོག་རྩོལ་གྱིས་དག་
པར་གྱུར་པས་ན་བྱང་ཆུབ་སེམས་དཔའ་རྣམས་ཀྱིས་མཆོད་དེ་བསྔགས་པར་བྱེད་དོ་ཞེས་པའི་དོན་
ཏོ༑ ༑བདུད་དང་ཉོན་མོངས་ལ་སོགས་ཉམས་ཤིང་སྟོབས་བཅུ་ལ་ནི་འཇུག་པར་འགྱུར་ཏེ་ཞེས་པ་
ནི་སྟོང་པ་ཉིད་ཀྱི་གཟུགས་གཟུང་བའི་སེམས་ལ་འཇུག་པར་འགྱུར་ཏེ་འཛིན་པའི་སྟོབས་ཀྱིས་སོ་
ཞེས་པ་ནི་སྲོག་འགྲོ་བ་དང་འོང་བ་ཟད་པས་གཅིག་ཏུ་འདྲེས་པར་གྱུར་པས་སོ། །རྗེས་སུ་དྲན་པ་
ལེགས་པར་དག་པ་ཞེས་པ་ལ་འདིར་རྗེས་སུ་དྲན་པ་ནི་སྟོང)གཟུགས་ལ་འཁྱུད་པའི་སེམས་རྣམ་
པར་རྟོག་པ་ཐམས་ཅད་དང་བྲལ་བའོ། །དེའི་ཕྱིར་གང་གི་ཚེ་(རྗེས་དྲན)དག་པར་གྱུར་པ་དེའི་ཚེ་དྲི་
མེད་འོད་ཀྱི་དཀྱིལ་འཁོར་དུ་འགྱུར་རོ། །ཀྱང་གི་སྒྲ་ལས་བ་སྤུའི་ཁུང་བུ་ནས་འོད་ཟེར་ལྔ་འཕྲོ་ཞིང་
ངེས་པར་རྒྱུའོ། །ཡེ་ཤེས་གཟུགས་ལས་སོ་ཞེས་ པ་ སྟོང་ པའི་ གཟུགས་ལས་སོ། །དེ་ནས་ཏིང་
ངེ་འཛིན་གྱིས་དག་པ་ཞེས་པ་ནི་འདིར་གཟུང་བ་དང་འཛིན་པའི་སེམས་དག་གཅིག་པ་ཉིད་ཀྱིས་
གང་ཞིག་འགྱུར་བ་མེད་པའི་བདེ་བ་དེ་ནི་ཏིང་ངེ་འཛིན་དུ་གསུངས་སོ། །དེའི་ཕྱིར་ཏིང་ངེ་འཛིན་
གྱིས་དག་པ་དྲི་མ་མེད་པར་གྱུར་པ་ནི་ཉིན་ཞག་འགའ་ཞིག་རྣམས་ཀྱིས་ཏེ་ལོ་གསུམ་དང་ཕྱོགས་
གསུམ་གྱི་ཉིན་ཞག་རྣམས་ཀྱིས་ཡེ་ཤེས་སྐུ་ནི་འགྲུབ་པར་འགྱུར་ཞེས་པ་དབང་བཅུ་ལ་སོགས་པ་
ད



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཐོབ་པའི་བྱང་ཆུབ་སེམས་དཔར་འགྱུར་ཏེ་སོ་སོར་སྡུད་པ་ལ་སོགས་པའི་ངེས་པའོ་ཞེས་ལེགས་
པར་གསུངས་པ་དེ་ཡིན་ནོ། །
༈ དེ་ལྟར་རྫོགས་རིམ་ཟབ་མོའི་མཐར་ཐུག་སྦྱོར་བ་ཡན་ལག་དྲུག་གི་ཉམས་རྟོགས་ཁྱད་པར་
ཅན་སྐྱེ་བ་ནི་སེམས་ལ་གནད་དུ་བསྣུན་པ་མཁས་པ་ལས་འབྱུང་སྟེ། མཁའ་འགྲོ་མ་རྡོ་རྗེའི་གུར་
ལས། ཇི་ལྟར་ནམ་མཁའ་དེ་བཞིན་སེམས། །སྐྱེ་འདི་སངས་རྒྱས་མཆོག་ཉིད་དུ། །སེམས་བསྒོམས་
པས་ནི་འཚང་རྒྱའོ། །རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། །
ཅེས་གསུངས་ལ། དཔལ་གསང་བ་འདུས་པ་ལས་ཀྱང་། དོན་ལ་དམིགས་པའི་ལུས་ཀྱིས་ནི། །ངག་
དང་ཡིད་ནི་བསྐུལ་བྱ་ཞིང་། །ཡིད་ནི་དག་པར་བྱེད་པ་ཡིས། །དངོས་གྲུབ་རབ་མཆོག་ཐོབ་པར་
འགྱུར། །ཞེས་གསུངས་ཤིང་། གྲུབ་ཆེན་ས་ར་ཧའི་ཞལ་སྔ་ནས་ཀྱང་། སེམས་ཉིད་གཅིག་པུ་ཀུན་གྱི་
ས་བོན་ཏེ། །གང་ལ་སྲིད་དང་མྱ་ངན་འདས་འཕྲོ་བ། །འདོད་པའི་འབྲས་བུ་སྟེར་བར་བྱེད་པ་ཡི། །
ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །ཞེས་གསུངས་པ་དང༌། རྣལ་འབྱོར་གྱི་དབང་
ཕྱུག་ཏེ་ལོ་པས་ཀྱང༌། མ་བཅོས་གཉུག་མའི་ངང་དུ་ཀློད་ལ་ཞོག །བཅིངས་པ་ཀློད་ན་གྲོལ་བར་ཐེ་
ཚོམ་མེད། །དེ་ལྟར་སེམས་ཀྱི་རང་བཞིན་ནམ་མཁའ་འདྲ། །ཆོས་རྣམས་མ་ལུས་དེ་རུ་མ་འདུས་
མེད། །ལུས་ཀྱི་བྱ་བ་ཡོ་ཐོང་རྣལ་མར་ཞོག །ངག་གི་སྨྲ་བརྗོད་མ་མང་བྲག་ཆ་འདྲ། །ཡིད་ལ་མི་
བསམ་ལ་བཟླའི་ཆོས་ལ་ལྟོས། །ཞེས་པ་དང༌། མངའ་བདག་མེ་ཏྲི་བའི་ཞལ་སྔ་ནས་ཀྱང་། བཅོས་
མའི་སེམས་ཀྱིས་ཆོས་ཉིད་མཐོང་མི་འགྱུར། །མ་བཅོས་ཤེས་པ་བུ་ཆུང་ལྟ་བུར་ཞོག །ཅེས་གསུངས་
པའི་ཕྱིར་རོ། ༈ །དེ་ལྟར་སེམས་ལ་གནད་དུ་བསྣུན་ནས་ཀྱང་རྟོག་མེད་ཀྱི་ཏིང་ངེ་འཛིན་བསྒོམ་པ་ཁོ་
ན་ཤིན་ཏུ་གཅེས་ཏེ། ཏིང་ངེ་འཛིན་རྒྱལ་པོའི་མདོ་ལས། རྟོག་པ་མེད་ཅིང་རྣམ་རྟོག་མེད། །གཟུང་བ་
མེད་ཅིང་བསྟན་དུ་མེད། །སེམས་ཀྱང་དམིགས་པ་མེད་པ་སྟེ། །དེ་ཕྱིར་ཏིང་ངེ་འཛིན་ཅེས་བྱ། །གང་
ཞིག་མཉམ་པར་བཞག་གྱུར་ན། །ཆོས་ཀུན་ལ་ནི་རློམ་སེམས་མེད། །རློམ་སེམས་མེད་པ་ཇི་བཞིན་
པ༑ ༑དེ་ལ་ཏིང་ངེ་འཛིན་ཞེས་བྱ།།ཞེས་པ་དང་། རྒྱལ་མཚན་རྩེ་མོའི་དཔུང་རྒྱན་གྱིས་མདོ་ལས་ཀྱང་།
སེམས་ཀྱི་རྣམ་རྟོག་གང་སྐྱེས་པ། །སེམས་ཀྱིས་སེམས་ལ་བརྟགས་ནས་སུ། །རང་བཞིན་མེད་པར་
ཤེས་པ་ནི། །ཤེས་རབ་ཕ་རོལ་ཕྱིན་པ་སྟེ། །དེ་ཡི་ངང་ལས་མ་ཡེངས་པ། །དེ་ནི་ཏིང་ངེ་འཛིན་ཅེས་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
བྱ༑ ༑ཞེས་པ་དང་། མདོ་སྡེའི་རྒྱན་ལས་ཀྱང་། དམིགས་པ་ལ་ནི་སེམས་གཏད་ནས། །དེ་རྒྱུན་རྣམ་
པར་གཡེང་མི་བྱ། །རྣམ་གཡེང་མྱུར་དུ་རྟོགས་བྱས་ནས། །དེ་ལས་སླར་ནི་གླན་པར་བྱ། །བློ་ལྡན་གོང་
ནས་གོང་དུ་ཡང་། །སེམས་ནི་ནང་དུ་བསྡུ་བར་བྱ། །དེ་ནས་ཡོན་ཏན་མཐོང་བའི་ཕྱིར། །ཏིང་ངེ་
འཛིན་ལ་སེམས་གདུལ་ལོ། །ཞེས་པ་དང་། དཔལ་སམ་པུ་ཊི་ལས་ཀྱང་། རྣམ་རྟོག་མ་རིག་ཆེན་པོ་
སྟེ༑ ༑འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཡེ་ཤེས་ལ་གནས་ན། །མཁའ་བཞིན་དྲི་མ་མེད་
པར་འགྱུར། །ཞེས་གསུངས་ལ། །
༈ དེ་ཡང་ལུས་གནད་ལྟ་སྟངས་ཀྱིས་འཆུན་པ་གལ་ཆེ་སྟེ། དཔལ་བདེ་མཆོག་ལས་མིག་ལ་སོགས་
པའི། བྱེད་པ་བཅིང་བའི་སྦྱོར་བ་ཡིས། །སྲིད་པ་གསུམ་པོ་གཡོ་མི་འགྱུར། །ཞེས་པ་དང་། རི་གི་ཨ་
རལ་ལིའི་རྒྱུད་ལས་ཀྱང་། དགོན་པ་དབེན་པའི་གནས་སུ་ནི། །སེམས་པ་ཐམས་ཅད་ཡོངས་སྤངས་
ནས། །དབང་པོ་ཐམས་ཅད་(ཡུལ་ལ་འཕྲོ་བ)བཟློག་པར་བྱ། །ཡུལ་དང་ཡུལ་ཅན་གཉིས་གཉིས་འབྲེལ་པའི་རྣམ་
རྟོག)ཐམས་ཅད་རྣམ་པར་སྤངས། །མིག་དག་གྱེན་དུ་བཟློག་བྱས་ནས། །སྨིན་པའི་དབུས་སུ་སེམས་
བྱས་ན། །མི་བཟད་མུན་པར་གཟུགས་རྣམས་ནི། །སྒྲུབ་པོས་དང་པོར་མཐོང་བར་འགྱུར། །ཞེས་
པ་དང་། གྲུབ་པའི་དབང་ཕྱུག་དུས་ཞབས་ཆེན་པོའི་ཞལ་སྔ་ནས་ཀྱང་། འབོལ་བའི་སྟན་ལ་བྱེད་པ་
ནི༑ ༑ལུས་བསྲང་རྡོ་རྗེ་དཀྱིལ་དཀྲུང་བཅའ། །ལྕེ་བཟློག་གསུས་སྦྱར་མིག་གྱེན་བཟློག །གཙུག་ཏོར་
བསྒྱུར་བའི་ལྟ་སྟངས་སོ། །ལག་གཉིས་རྡོ་རྗེ་བསྡམ་པར་བྱ། །དེས་ནི་རླུང་རྣམས་འཆིང་བྱེད་པས། །
དཔྲལ་བའི་ཐིག་ལེར་སྲོག་བཅུག་ལ། །གཡས་པ་ས་ཡི་རླུང་དུས་བསྒོམ། །ཞེས་པ་དང་། གྲུབ་ཐོབ་
ལྭ་བའི་ཞལ་ནས་ཀྱང༌། མིག་དག་རེངས་པར་བྱེད་པ་དང་། །མགོ་བོ་དུད་པ་ཉིད་དང་ནི། །སེམས་
དང་སེམས་བྱུང་ནུབ་པ་དང་། །སྟོང་ཉིད་འོད་གསལ)མཐོང་བའི་སྟོང་པ་ཉིད། །ཅེས་པ་དང་། དཔའ་
བོ་ས་ར་ཧ་པའི་ཞལ་ནས་ཀྱང་། མང་པོ་སྨྲ་བས་ཅི་ཞིག་བྱ། །ཆོས་ཀྱི་ཚད་ནི་འདི་ཡིས་ཆོག །མིག་
ཕྱེད་གྱེན་དུ་བལྟ་བ་ནི། །འོད་གསལ)མཐོང་བ་(བློ)བརྟན་པ་(འི་ཉམས་མྱོང)ཉིད་ཀྱིས་ཤེས། །ཞེས་དང་། འོད་
གསལཡ་ཚན་ཆེ་བ་ནམ་མཁའི་དཀྱིལ་དུ་ཤར། །སྟོང་ཉིད་གཟུགས་མཛེས་ལྟོས་དང་བྷུ་སུ་ཀུ། །
དཔེ་མེད་མེ་ཏོག་ཤར་རོ་བྷ་སུ་ཀུ་ཞེས་རང་ལ་འབོད་པའོ)། །རིན་ཆེན་རིན་ཐང་མེད་པའི་མེ་ཏོག་ལོང་། །
མེ་ཏོག་འདི་ནི་ཁ་དོག་སྣ་ཚོགས་ཅན། །མེ་ཏོག་འདི་ནི་སྟོང་ཉིད་དགོན་པར་རྒྱས། །ཞེས་དང་། ལཱ་མཱ་
55



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
(བུམ་ནི་ཟེར)ནམ་མཁའི་མེ་ཏོག་ཤར། །སྲིད་ཞིར)རབ་ཏུ་མི་གནས་(ལ་རིན་ཐང)ལྗི་བའོ། །ཞེས་པ་དང་དེ་
བཞིན་དུ། ཡ་མཚན་ཆེ་བ་གང་ཞིག་(ཡིད་མིག་རླུང་གསུམ་བར་སྣང་དུ)མཐུན་ལས་བྱུང༌། །གང་གིས་(གཡས་
གཡོན)ཉི་ཟླ་བཅིངས་ཤིང་(གཏུམ་མོའི)སྒྲོན་མ་སྦར། །ཤཱན་ཏཱི་རང་ཉིད་ཀྱིདཔང་(པར་འོད་གསལ་བཙུན་མོ་ལ་ཡ)
བཞག་(པ་ལ)རང་ཉིད་རྒོད(ཅིང་བདེ་བར་རོལ་བས)། །ནམ་མཁའི་སྦྲུམ་མ་ལས་ནི་ཆོས་སྐུ་སྐྱེ་བ་མཐོང་། །
ཞེས་པ་དང་། གཞན་རྣམས་ཀྱིས་ཀྱང་། བར་སྣང་ལ་ནི་ཡིད་དང་རླུང་དང་མིག །དུས་གཅིག་ཏུ་ནི་
ཡང་དག་ལེགས་སྦྱར་ན། །རྒྱལ་བའི་ཡོན་ཏན་རིན་ཆེན་ངེས་པར་སྐྱེ། །འདི་རྣམས་ཐམས་ཅད་དེ་
བཞིན་གཤེགས་པའི་གསུང་། །ཞེས་པ་དང༌། སྣ་ཚོགས་རྣམ་རྟོག་(ད་ལྟར་བ)སྤོང་ཞིང་(འདས་མ་འོངས་
ལ)མི་སེམས་པར། །གལ་ཏེ་ནམ་མཁར་མིག་ནི་དབྱེ་བྱས་ན། །ཕྱོགས་བཅུའི་ལམ་རྣམས་ཉིད་ནི་ངེས་
པར་ཤེས། །རྣལ་འབྱོར་དབང་ཕྱུག་མཐའ་དག་འདི་ལས་ཐོབ། །ཅེས་པ་དང༌། རང་ཡིད་རྟོག་པའི)
མཚན་ཉིད་མཐའ་དག་སྤངས་པ་ཡིས། །མིག་ཕྱེད་གྱེན་དུ་བལྟ་བ་དང་བཅས་པས། །གང་ཚེ་དབུ་
མར་རླུང་ནི་བུས་གྱུར་པ། །དེ་ཚེ་རྡོ་རྗེའི་མེ་དང་དུ་བ་འབྱུང་། །ཞེས་པ་ལ་སོགས་པ་མང་དུ་འབྱུང་(བ་
ནཱ་རོ་པས་དབང་མདོར་བསྟན་འགྲེལ་པར་དྲངས་གདའ)བས་ཐེ་ཚོམ་མེད་པར་དུ་བ་ལ་སོགས་པ་རྣམ་པ་ཐམས་ཅད་
ཀྱི་མཆོག་དང་ལྡན་པའི་སྟོང་ཉིད་སོ་སོ་རང་རིག་ལ་མངོན་སུམ་དུ་འཆར་བའི་ལམ་གྱི་ཁྱད་པར་
ཅན་འདི་བསྒོམ་པར་བྱའོ། ༈ །དེ་ལྟ་བུའི་བྱེད་པ་ཁྱད་པར་ཅན་གྱིས་རོ་བརྐྱང་གི་རླུང་དབུ་མར་སྦྱོར་
བ་ལས་ལུས་ལ་ཡེ་ཤེས་ཆེན་པོ་གནས་པའི་འོད་གསལ་མངོན་སུམ་དུ་མཐོང་ཞིང་དེ་ཡང་པྲ་ཕབ་
པ་དང་སྒྱུ་མ་ལ་སོགས་པའི་སྣང་བ་དང་མཚུངས་པ་རྣམ་པ་མཐའ་ཡས་པར་རྣལ་འབྱོར་པའི་རང་
རིག་ཡེ་ཤེས་ལ་འཆར་བར་གསུངས་ཏེ། དཔལ་དུས་ཀྱི་འཁོར་ལོའི་འགྲེལ་ཆེན་ལས། ཇི་ལྟར་མེ་ནི་
ཤིང་ལ་རྟག་གནས་ཀྱང་། །གཅད་དང་དབྱེ་བའི་ཐབས་ཀྱིས་མི་མཐོང་སྟེ། །རྩུབ་ཤིང་རྩུབ་སྟན་ལག་
པས་སྲུབས་པ་ལས། །དེ་ལ་གནས་པ་ཡང་ནི་མཐོང་འགྱུར་བ། །དེ་བཞིན་སེམས་ཀྱི་འོད་གསལ་
རྟོག་རྟོགས་པ་ཡི། །བསྒོམ་པའི་ཐབས་རྣམས་དག་གིས་མི་མཐོང་སྟེ། །དེ་ཉིད་དུ་འདི་རྐྱང་མ་དག་
དང་ནི། །རོ་མ་གཅིག་ཏུ་སྦྱོར་བས་མཐོང་བར་འགྱུར། །ཞེས་པ་དང་། གང་དོན་དམ་པའི་བདེན་པས་
བསྟན་པ་དེ་ནི་འཇིག་རྟེན་ལས་འདས་པ་རྣམ་པ་ཐམས་ཅད་ཀྱི་མཆོག་དང་ལྡན་པ་ཕྱག་རྒྱ་ཆེན་པོའི་
དངོས་གྲུབ་སྒྲུབ་པའི་སླད་དུ་རང་གི་སེམས་ཀྱི་ཡོངས་སུ་བརྟགས་པའི་ཆོས་དང་བྲལ་བ་གཞོན་ནུ་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ། །
པོད་དང་པོ།
མ་རྣམས་ཀྱིས་མེ་ལོང་ལ་སོགས་པ་ལ་པྲ་ཕབ་པ་(མཐོང་བ)བཞིན་དུ་རྣལ་འབྱོར་པ་རྣམས་ཀྱི་རང་གི་་
སེམས་ཀྱི་འོད་གསལ་མངོན་སུམ་དུ་ནམ་མཁའ་ལ་སྣང་བ་འདོད་པའི་དོན་གྱི་འབྲས་བུ་སྟེར་བ་སྟེ་་་
འབྲས་བུ་ནི་འགྱུར་བ་མེད་པའི་བདེ་བའི་ཡེ་ཤེས་ཀྱི་སེམས་སོ།།(བདེ་བ་དང་སྟོང་པའི)སེམས་འདི་གཉིས་
གཅིག་པ་ཉིད་ནི་ཤེས་རབ་དང་ཐབས་ཀྱི་བདག་ཉིད་རྡོ་རྗེའི་རྣལ་འབྱོར་དོན་ཆེན་པོ་མཆོག་ཏུ་་་་
འགྱུར་བ་དང་པོའི་སངས་རྒྱས་རིས་མེད་པ་དུས་ཀྱི་འཁོར་ལོ་བཅོམ་ལྡན་འདས་རྡོ་རྗེ་སེམས་དཔར་
རྒྱུད་གཞན་ཐམས་ཅད་དུ་གྲགས་སོ་ཞེས་པ་དང་། འདིར་རྣལ་འབྱོར་པ་རྣམས་ཀྱི་ཕྱོགས་སུ་འཛིན་
པ་ཐམས་ཅད་ཉམས་པར་བྱ་བའི་སླད་དུ་རྡོ་རྗེའི་རྣལ་འབྱོར་རིས་མེད་པ་རྟག་པ་དང་ཆད་པ་སྤངས་
པ་འཇིག་རྟེན་པའི་དཔེ་ལས་འདས་པ་ཡོད་པ་དང་མེད་པའི་བློ་ཡོངས་སུ་སྤངས་པ་གཞོན་ནུ་མའི་
མེ་ལོང་ལ་པྲ་ཕབ་པ་བཞིན་རང་གི་སེམས་ཀྱིས་མ་བརྟག་པ་མངོན་སུམ་དུ་མཐོང་བ་ཡིད་ཆེས་པའི་
དོན་ཅན་རྣམ་པ་ཐམས་ཅད་པ་ནམ་མཁའ་ལས་བྱུང་བ་ཀུན་ཏུ་བཟང་པོ་དབང་པོ་ཐམས་ཅད་པ་་་་
སེམས་ཅན་ཐམས་ཅད་ཀྱི་བདག་ཉིད་དུ་གནས་པ་ལྷན་ཅིག་སྐྱེས་པའི་དགའ་བ་གཏན་ཚིགས་དང་་་
དཔེ་སྤངས་པ་འདིའི་དཔེར་དངོས་པོ་དང་དངོས་པོ་མེད་པ་གཅིག་པ་ཉིད་འགྱུར་ཏེ་ཆོས་མི་མཐུན་
པའི་ཕྱིར་རོ། །ཞེས་པ་དང་། བདེ་མཆོག་བསྟོད་འགྲེལ་ལས་ཀྱང༌། དེ་ལྟར་ཕྱག་རྒྱ་ཆེན་པོ་བསྒོམ་པ་
ནི་པྲ་ཕབ་པ་དང་སྒྱུ་མ་དང་མཚུངས་པ་དང་སྤྲིན་མེད་པའི་ནམ་མཁའ་ལྟར་བཅོམ་ལྡན་འདས་ཀྱིས་
བསྟན་ཏོ། ། ཞེས་པ་དང་། རྡོ་རྗེ་སྙིང་པོའི་འགྲེལ་པར་ཡང་། སོ་སོར་སྣང་བ་(འི་འོད་གསལ)དེ་ཉིད་
དཔེ་དགུས་སྒྲུབ་པ་འདི་ལྟ་སྟེ། མིག་ཡོར་དང་སྤྲུལ་པའི་གཟུགས་བརྙན་དང་བྲག་ཆ་དང་རྨི་ལམ་
དང་སྒྱུ་མའི་འཁོར་ལོ་དང༌། མེ་ལོང་གི་གཟུགས་བརྙན་དང་སྨིག་རྒྱུ་དང་ཆུའི་ཟླ་བ་དང་ནམ་མཁའ་
ཞེས་བྱ་བ་(སྣང་བ)ནི་ཤེས་རབ་(སྟོང་གཟུགས)སྟེ་ཡི་གེ་ཨེ(དང་དོན་གཅིག་པ)འོ། །ཞེས་གསུངས་སོ། ༈ །བརྟག་
གཉིས་ལས་ཀྱང༌། དང་པོ་སྤྲིན་དང་འདྲ་བ་ཡིན། །གྲུབ་པས་སྒྱུ་མ་ལྟ་བུར་འགྱུར། །ཉལ་དང་ལོག་
པའི་ཁྱད་པར་ལས། །རྟག་ཏུ་རྨི་ལམ་འདྲ་བར་འགྱུར། །དངོས་གྲུབ་མཚན་ཉིད་མི་ཕྱེད་པ། །ཕྱག་རྒྱ་
རྣལ་འབྱོར་པ་ཡིས་འགྲུབ། །ཅེས་པ་དང༌། དུས་ཞབས་སྙན་བརྒྱུད་ལས་ཀྱང་། དེ་ལྟར་བསྒོམས་
པས་ཡུལ་(སྣང་རྟོག་པ་འཕྲོ་བ)སོགས་འགག །ནང་དུ་ཤ་ཡི་མིག་སོགས་ཀྱིས། །སྟོང་ཉིད་གཟུགས་ཏེ་
དམིགས་བཅས་མཐོང་། །ཆོས་ལ་ཕར་ཕྱིན་བཅུ་གནས་པ། །ལྷ་ལ་ལྷ་མོ་(ནུས་མ)བཅུར་ཤེས་བྱ། །



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྟགས་སུ་ལམ་ལ་བཅུ་མཐོང་འགྱུར། །(བ་ལས་མཚན་རྟགས་བཞི་ནི།དུ་བ་སྨིག་རྒྱུ་མཁའ་སྣང་དང༌། །མར་
མེ་འབྱུང་སྟེ་ངས་ལ་སོགས་པ)འབྱུང་བ་ལྔའི་རླུང་(དབུ་མར)ཐིམ་པའི་རྟགས)། །ཐ་མ་སྤྲིན་མེད་ནམ་མཁའ་ནི། །
ཉིན་མཚན་གཉིས་གས་དབྱེ་བ་བྱེད)རྟགས་ཅན་ཤེས་རབ་ཀྱི་ཕ་རོལ་ཕྱིན་(མའོ། །འབར་བ་དང)ཟླ་བ་དང་ཉི་མ་
དང)གློག་དང)སྒྲ་གཅན་(དང)ཐིག་ལེ་(དང་བཅས་པ་ཉིན་རྟགས)དྲུག་སྟེ་(རྟགས་བཅུ་རྫོགས་ནས)ཐ་མ་ནི། །ཐམས་
ཅད་སྒྱུར་(མ་ལྟ་བུ་མཐོང་(བ་ནི་རྟགས་ཅན་(ཡེ་ཤེས་ཀྱི་ཕ་རོལ་ཏུ་ཕྱིན་མཏེ། །འབྱུང་(བ)ལྔ(དང)ཡེ་ཤེས་(ལ་སོགས་
པ)ཕུང་པོ་དྲུག་འགགས་པའི་རྟགས་རྣམས)། །གསང་འདུས་(དང་མཚན་བརྗོད་ནས་ཕྱེད་ཕྱེད་(གསུངས་སོ)། །
ཅེས་གསུངས་ལ་འབྱུང་རླུང་ཐིམ་ཚུལ་ཡང་། དཔལ་དུས་ཀྱི་འཁོར་ལོའི་རྒྱུད་ལས་ས་ནི་ཆུ་ལ་འཇུག་
འགྱུར་དེ་བཞིན་ཆུ་ནི་མེ་ལ་མེ་ནི་རླུང་ལ་འཇུག་པར་འགྱུར་བའོ། ། རླུང་ནི་སྟོང་པ་ལ་སྟེ་སྟོང་པ་
མཚན་མ་བཅུར་འགྱུར་མཚན་མ་རྣམ་པ་ཀུན་ལྡན་དུ། །རྣམ་པ་ཀུན་ལྡན་མཆོག་ཏུ་མི་འགྱུར་བདེ་
བ་དམ་པ་ཡེ་ཤེས་སྐུ་རུ་འགྱུར་བར་བརྗོད་པ་སྟེ། །ཡེ་ཤེས་ལས་ནི་རྫུ་འཕྲུལ་དངོས་གྲུབ་འགྱུར་རོ་
སྐྱེས་བུ་རྣམས་ཀྱིས་སྐྱེ་བ་འདི་ལ་མི་བདག་ཀྱེ། །ཞེས་པས་གསུངས་ཤིང༌། གསང་འདུས་མཚན་
བརྗོད་ནས་ཕྱེད་ཕྱེད་ཅེས་པའི་དོན་ཡང་། གསང་འདུས་རྒྱུད་ཕྱི་མ་ལས། དང་པོ་སྨིག་རྒྱུ་ལྟ་བུ་སྟེ། །
གཉིས་པ་དུ་བ་ལྟ་བུ་དང༌། །གསུམ་པ་མཁའ་སྣང་མེ་ཁྱེར་བཞིན། །བཞི་པ་མར་མེ་ལྟ་བུར་དང༌། །ལྔ་
པ་རྟག་ཏུ་སྣང་བ་ནི། །སྤྲིན་མེད་ནམ་མཁའ་ལྟ་བུ་ཉིད། །ཅེས་པ་དང༌། མཚན་བརྗོད་ལས་ཀྱང་། ནམ་
མཁའ་ལས་བྱུང་རང་བྱུང་བ། །ཤེས་རབ་ཡེ་ཤེས་མེ་བོ་ཆེ་(འབར་བ་དང)། །འོད་ཆེན་རྣམ་པར་སྣང་བར་
བྱེད། །ཡེ་ཤེས་སྣང་བ་ལམ་མེ་བ་ཟླ་བ་དང)། །འགྲོ་བའི་མར་མེ་(ཉི་མ་དང)ཡེ་ཤེས་སྒྲོན་(སྒྲ་གཅན་དང)། །
གཟི་བརྗིད་ཆེན་པོ་འོད་གསལ་བ་(གློག་དང་། །སྔགས་མཆོག་མངའ་བདག་རིག་སྔགས་རྒྱལ་(ཐིག་
ལེ་དང)། །གསང་སྔགས་རྒྱལ་པོ་དོན་ཆེན་བྱེད། །ཅེས་པ་དང༌། དབང་མདོར་བསྟན་དུ་ཡང་། དུ་བ་
སྨིག་སྒྱུ་མེ་ཁྱེར་དང་། །མར་མེ་འབར་དང་ཟླ་ཉི་དང་། །མུན་ཅན་ཆ་ཤས་ཐིག་ལེ་ཆེ། །སྣ་ཚོགས་
གཟུགས་ནི་འོད་གསལ་བའོ། །ཞེས་གསུངས་པའོ། །
༈ རྟགས་བཅུ་རྫོགས་ནས་འོད་གསལ་རྣམ་པ་ཐམས་ཅད་པ་ངོ་མཚར་བར་འཆར་ཚུལ་ཡང་
རྣལ་འབྱོར་གྱི་དབང་ཕྱུག་ཤ་བ་རི་པའི་ཞལ་སྔ་ནས། རྟགས་བཅུ་རྫོགས་པར་གྱུར་པ་ན། །ཐིག་ལེ་
ཆེན་པོའི་སྣང་བ་འབྱུང་། །སྣ་ཚོགས་ཐིག་ལེ་ཆེན་པོ་ལ། །རེ་ཁཱ་ནག་པོའི་རི་མོ་འབྱུང༌། །དེ་ནང་འགྲོ་



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
དྲུག་ལ་སོགས་དང༌། །ཤིན་དུ་ཕྲ་བའི་སྤྲུལ་སྐུ་དང༌། །ལོངས་སྐུ་དུ་མ་མཐོང་གྱུར་པ། །སྣ་ཚོགས་
གཟུགས་བརྙན་འོད་གསལ་ཡིན། །ཞེས་པ་དང་། ནམ་མཁའ་ཆེ་རྒྱུད་ཀྱི་སྙིང་པོ་ལས་ཀྱང་། འོད་
གསལ་ནམ་མཁའ་ཆེན་པོ་ཉིད། །ཆོས་སྐུའི་རང་བཞིན་རྟོགས་གྱུར་ན། །དངོས་གྲུབ་ཡོད་དམ་མེད་
ཀྱང་རུང་། །དེ་ཉིད་དངོས་གྲུབ་ཆེན་པོ་ཡིན། །ཞེས་པ་དང༌། རྡོ་རྗེ་གུར་ལས་ཀྱང་
། དང་པོ་སྤྲིན་གྱི་
རྣམ་པ་སྟེ། །གཉིས་པ་དུ་བ་ལྟ་བུ་ཡིན། །གསུམ་པ་མེ་ཁྱེར་རྣམ་པ་འདྲ། །བཞི་པ་མར་མེ་ཉེར་འབར་
བ༑ ༑ལྔ་པ་རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །དེ་ནི་ཐམས་ཅད་མཁྱེན་པའི་རྒྱུ། །
དངོས་གྲུབ་ཉེ་བར་གྱུར་པ་ཡིན། །ཕྱི་ནས་སྒྱུ་མའི་རྣམ་པ་ཡིས། །ཁམས་གསུམ་རྒྱུ་དང་མི་རྒྱུ་བ། །མ་
ལུས་ལུས་པ་མེད་པ་འགྲུབ། །ཅེས་པའོ། །
༈ བརྟག་གཉིས་ལས། བརྟེན་དང་གཡོ་བའི་དངོས་པོ་གང་། །རྩྭ་ལྕུག་འཁྲི་ཤིང་ལ་སོགས་པ། །
བདག་གི་དངོས་པོའི་རང་བཞིན་ལས། །དམ་པའི་དེ་ཉིད་ངེས་བསྒོམ་བྱ། །ཞེས་གསུངས་པའི་ཕྱིར་
མཉམ་གཞག་འོད་གསལ་གྱི་སྣང་བ་རྩྭ་ལྕུག་འཁྲི་ཤིང་དང་ས་ལ་སོགས་པར་སྣང་བ་དེ་དག་ཀྱང་་་་་
སའི་ཁམས་ལ་སོགས་པ་རྣམ་པར་དག་པ་དོན་དམ་པའི་དེ་ཁོ་ན་ཉིད་པ་ སངས་རྒྱས་ སྤྱན་མ་
ལ་སོགས་པ་ཡིན་གྱི། བེམ་དངོས་ལས་ཀྱི་སྣང་བ་ནི་མ་ཡིན་ཏེ་ཡེ་ཤེས་ལེའུའི་ཚིགས་བཅད་བརྒྱ་
བཅུ་དགུ་པར། ས་ཡི་རྣམ་པ་སྲ་བ་མིན་ཞིང་ཞུ་བ་ཆུ་ལུས་ཁུ་བ་མིན་ཏེ་གཤེར་བ་ཉིད་མིན་ཕྱིར། །མེ་
ཡི་རྣམ་པ་མེ་མིན་གཡོ་བ་རླུང་གི་ལུས་ནི་གང་ཞིག་(གཡོ་བ་ལྟར་སྣང་ཡང་དོན་ལ)གཡོ་བ་མེད་པས་རླུང་
མ་ཡིན། །སྟོང་པའི་རྣམ་པ་ཡིན་ཡང་མཐོང་སྟེ་དཀར་དང་ལྗང་དང་ཁ་དོག་སྣ་ཚོགས་ཆེན་པོ་ཁ་དོག་
མིན། ། རྣམ་པ་ཀུན་ལྡན་ཡིན་ཡང་མཐོང་བ་མིན་ཏེ་རང་སྙིང་དྲི་མ་ཉོན་མོངས་བདུད་ཀྱི་མཐུ་ལས་
སོ༑ ༑ཞེས་གསུངས་ཏེ། དེའི་འགྲེལ་པར། ད་ནི་ས་ཞེས་པ་ལ་སོགས་པས་(སྟོང)གཟུགས་ཀྱི་མཚན་
ཉིད་གསུངས་ཏེ། འདིར་སྟོང་པ་རབ་ཏུ་སྣང་བ་རྫས་མེད་པ་ནི་རྣམ་པར་མཐོང་སྟེ་སྲ་བ་མ་ཡིན་ནོ། །
ཞུ་བ་ཆུའི་རྣམ་པ་ནི་སྨིག་རྒྱུའི་ཆུ་བཞིན་དུ་ཆུ་ཡང་མ་ཡིན་ཏེ་གཤེར་བ་ཉིད་མེད་པའི་ཕྱིར་རོ། །དེ་
བཞིན་དུ་མེའི་རྣམ་པ་ནི་མེ་མིན་ནོ། །གཡོ་བ་རླུང་གི་ལུས་ནི་རྫས་མེད་པའི་ཕྱིར་གང་ཞིག་གཡོ་བ་
མེད་པ་དེ་ནི་རླུང་མ་ཡིན་ནོ། །རྫས་མེད་པའི་ཕྱིར་སྟོང་པའི་རྣམ་པ་ཡིན་པ་དེ་ལྟ་ན་ཡང་མཐོང་ངོ༌། །
སྒྱུ་མའི་གྲོང་ཁྱེར་བཞིན་དུ་དཀར་པོ་ལ་སོགས་པའི་ཁ་དོག་དང་ལྡན་ཡང་རྫས་མེད་པའི་ཕྱིར་་་་་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དོག་མ་ཡིན་ནོ། །རྣམ་པ་ཀུན་ལྡན་ཡིན་ཡང་དུས་ཐམས་ཅད་དུ་བྱིས་པ་(བསྒོམ་མེད་རྣམས་ཀྱིས་མཐོང་
བ་མིན་ནོ། །དེ་ཅིའི་ཕྱིར་ཞེ་ན་ཉོན་མོངས་བདུད་ཀྱི་མཐུ་ལས་ཏེ་གཡོན་པ་དང་གཡས་པའི་རྩ་ལ་
སྲོག་རབ་ཏུ་རྒྱུ་བ་ལས་སོ་ཞེས་པ་ངེས་པའོ། །ཞེས་པ་དང་། དེ་བཞིན་དུ་འཕགས་པ་བློ་གྲོས་མི་ཟད་
པས་ བསྟན་ པའི་ མདོར་ ཡང་ ། ཆོས་ ཀྱི་དབྱིངས་(དོན་དམ་བདེ་ཆེན) སའི་ ཁམས་ ཡིན་ མོད་ ཀྱི་ཆོས་
ཀྱི་དབྱིངས་(ཀུན་རྫོབ་སྡུག་བསྔལ)སྲ་བའི་མཚན་ཉིད་ནི་མ་ཡིན་ནོ། །ཆོས་ཀྱི་དབྱིངས་ཆུའི་ཁམས་ཡིན་
མོད་ཀྱི་ཆོས་ཀྱི་དབྱིངས་བརླན་པའི་མཚན་ཉིད་ནི་མ་ཡིན་ནོ། །ཆོས་ཀྱི་དབྱིངས་མེའི་ཁམས་ཡིན་
མོད་ ཀྱི་ཆོས་ཀྱི་དབྱིངས་སྨིན་པར་བྱེད་པའི་མཚན་ཉིད་ནི་མ་ཡིན་ནོ། །ཆོས་ཀྱི་དབྱིངས་རླུང་གི་
ཁམས་ཡིན་མོད་ཀྱི་ཆོས་ཀྱི་དབྱིངས་གཡོ་བའི་མཚན་ཉིད་ནི་མ་ཡིན་ནོ། །ཆོས་ཀྱི་དབྱིངས་མིག་གི་
ཁམས་ཡིན་མོད་ཀྱི་ཆོས་ཀྱི་དབྱིངས་ལྟ་བའི་མཚན་ཉིད་ནི་མ་ཡིན་ནོ། །ཆོས་ཀྱི་དབྱིངས་རྣ་བ་དང་
སྣ་དང་ལྕེ་དང་ལུས་དང་ཡིད་དང་མིག་གི་རྣམ་པར་ཤེས་པ་དང་རྣ་བའི་རྣམ་པར་ཤེས་པ་དང་སྣའི་
རྣམ་པར་ཤེས་པ་དང་ལྕེའི་རྣམ་པར་ཤེས་པ་དང་ལུས་ཀྱི་རྣམ་པར་ཤེས་པ་དང་ཡིད་ཀྱི་རྣམ་པར་
ཤེས་པའི་ཁམས་ཡིན་མོད་ཀྱི་ཆོས་ཀྱི་དབྱིངས་ཉན་པ་དང་སྣོམ་པ་དང་མྱང་བར་བྱེད་པ་དང་ནོམ་
པ་དང་རྣམ་པར་རིག་པ་དང་གཟུགས་རྣམ་པར་རིག་པ་དང་སྒྲ་རྣམ་པར་རིག་པ་དང་དྲི་རྣམ་པར་
རིག་པ་དང་རོ་རྣམ་པར་རིག་པ་དང་རེག་བྱ་རྣམ་པར་རིག་པ་དང་ཆོས་རྣམ་པར་རིག་པ་ཙམ་གྱི་
མཚན་ཉིད་ནི་མ་ཡིན་ནོ། །ཆོས་ཀྱི་དབྱིངས་གཟུགས་ཀྱི་ཁམས་དང་སྒྲ་དང་དྲི་དང་རོ་དང་རེག་
བྱ་དང་ཆོས་ ཀྱི་ ཁམས་ ཡིན་མོད་ཀྱི་མིག་གི་རྣམ་ པར་ཤེས་པ་དང་རྣ་བ་དང༌སྣ་དང་ལྕེ་དང་
ལུས་དང་ཡིད་ཀྱི་རྣམ་པར་ཤེས་པས་རྣམ་པར་རིག་པར་བྱ་བའི་མཚན་ཉིད་ནི་མ་ཡིན་ནོ། །ཞེས་
གསུངས་པའི་ཕྱིར་རོ། །
༈ འོ་ན་དེ་དག་ཅིར་ཡང་མ་གྲུབ་པ་ཅིག་ཡིན་ནམ་ཞེ་ན་མ་ཡིན་གྱི་གཟུང་འཛིན་འཁྲུལ་པའི་
སྣང་བ་ཀུན་རྫོབ་རྣམ་པར་མ་དག་པ་འདི་ལས་གཞན་གཉིས་མེད་ཡེ་ཤེས་ཀྱི་སྣང་བ་མ་འཁྲུལ་བ་་་
དོན་དམ་པའི་ས་ལ་སོགས་པར་ཡོངས་སུ་གྲུབ་སྟེ། རྩ་རྒྱུད་འབུམ་ལྔར། ས་ཡི་ཁམས་ལ་སོགས་པ་
གཞན། །ཡུལ་དང་དབང་པོ་རྣམས་དང་ནི། །དེ་བཞིན་ལས་ཀྱི་དབང་པོ་དང་། །ལས་ཀྱི་དབང་པོའི་
བྱ་བ་གཞན། །ཀུན་ནས་ཕྱག་དང་ཞབས་ལ་སོགས། །ཀུན་ནས་སྤྱན་དང་ཞལ་དང་དབུ། །ཀུན་



ངོ་སྤྲོད་གནས་ལུགས་གསལ་བ།
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
ནས་ཐོས་ལྡན་འཇིག་རྟེན་དུ། །ཐམས་ཅད་དུ་ནི་ཁྱབ་པར་བཞུགས། །ཞེས་པ་དང༌། འགྲེལ་ཆེན་
དུའང་། དེ་ལྟར་ནམ་མཁའི་ཁམས་གཞན་དང་སའི་ཁམས་གཞན་དང་ཆུའི་ཁམས་གཞན་དང་མེའི་
ཁམས་གཞན་དང་རླུང་གི་ཁམས་གཞན་ནོ་ཞེས་པ་(དོན་དམ་པའི་ཁམས་ཀྱི་མཚན་ཉིད་དེ་སྒྲིབ་པ་མེད་
པའི་(སྟོང)གཟུགས་དང་མི་འཕོ་བའི་བདེ་བ་ལས་ཤེས)སོ་ཞེས་གྲུབ་པོ། །དུས་ཀྱི་འཁོར་ལོ་དང་སྣ་
ཚོགས་ཡུམ་ཐབས་དང་ཤེས་རབ་གཅིག་ཏུ་འདྲེས་པར་གྱུར་པ་སྣ་ཚོགས་གཟུགས་ཅན་(འོད་གསལ་
བདེ་སྟོང་དབྱེར་མེད)གཅིག་པོ་འདི་དག་ནི་ཡུལ་དང་ཡུལ་ཅན་གཞན་རྣམས་ཐམས་ཅད་དུ་ཡང་བྱུང་བར་
གྱུར་ཏེ། དྲི་ལ་སོགས་པ་ཡུལ་གཞན་དྲུག་པོ)དེ་དག་རྣམས་དང་རྣ་བ་ལ་སོགས་པ་ཡུལ་ཅན་གཞན་
(དྲུག་པོ)དེ་དག་རྣམས་དང་ངག་དང་ལག་པ་ལ་སོགས་པ་(ལས་ཀྱི་དབང་པོ)གཞན་དྲུག་པོ་རྣམས་དང་ལས་
ཀྱི་དབང་པོའི་བྱ་བ་(སྨྲ་བ་དང་ལེན་པ)ལ་སོགས་པ་གཞན་དྲུག་པོ་རྣམས་ཏེ་དེ་ལྟར་(ཐམས་ཅད་རོ་མཉམ་ཞིང་ནུས་
པ་ཕྱོགས་མེད་རབ་འབྱམས་གཅིག་པསན། ཀུན་ནས་ཕྱག་དང་ཞབས་ལ་སོགས། །ཀུན་ཏུ་སྤྱན་དང་དབུ་དང་
ཞལ། །ཀུན་ཏུ་ཐོས་ལྡན་འཇིག་རྟེན་དུ། །ཐམས་ཅད་ཁྱབ་པར་བྱས་ཏེ་བཞུགས་པ་ནི)། །རྡོ་རྗེ་མི་ཕྱེད་
ཅེས་པར་བརྗོད)སེམས་དཔའ་(སྲིད་པ་གསུམ་གཅིག་པ)ཞེས་གསུངས་སོ། །
༈ བརྟག་གཉིས་སུའང༌། (བདེ་སྟོང་དབྱེར་མེད་ཀྱེའི་རྡོ་རྗེ)ང་ལས་(འོད་གསལ་གྱི)འགྲོ་བ་ཐམས་ཅད་བྱུང་། །
ང་ལས་འོད་གསལ་གྱི)གནས་གསུམ་པོ་ཡང་བྱུང་། །ང་ཡིས་(འཁོར་འདས)འདི་ཀུན་ཁྱབ་པ་སྟེ། །འགྲོ་བའི་
(སེམས་ཀྱི་རང་བཞིན་འོད་གསལ་ལ)གཞན་(བདེན་པ་འགའ་ཡང)མ་མཐོང་། །ཞེས་པ་དང་། (མཐའ་གཅིག་ཏུ་ངེས་
པར་དངོས་པོ་ཐམས་ཅད་ཀྱི། །(གདོད་མ་ནས)དག་ པ་དེ་བཞིན་ཉིད་(དོན་དམ་དབྱེར་མེད)དུ་བརྗོད། །ཕྱི་
ནས་(གཟུགས་ཕུང་རྡོ་རྗེ་མ་ཡིན་རོ། །ཞེས་སོགས)རེ་རེའི་དབྱེ་བ་ཡིས། །ལྷ་རྣམས་ཀྱིས་ནི་(རྣམ་པ་ཐ་དད་དུ་བརྗོད་
པར་བྱ། །ཕུང་པོ་ལྔ་དང་དབང་པོ་དྲུག །སྐྱེ་མཆེད་དྲུག་དང་འབྱུང་ཆེན་ལྔ། །རང་བཞིན་གྱིས་ནི་རྣམ་
པར་དག །ཅེས་པ་དང༌། གཟུགས་ལ་སོགས་པའི་ཡུལ་རྣམས་དང༌། གཞན་ཡང་རྣལ་འབྱོར་པས་
མཐོང་བ། །དངོས་པོའི་དེ་ཀུན་དག་པ་སྟེ། །འདི་ལྟར་འགྲོ་བ་སངས་རྒྱས་འགྱུར། །ཞེས་པ་དང་།
དཔལ་གསང་བ་འདུས་པར་ཡང་། མདོར་ན་ཕུང་པོ་ལྔ་རྣམས་ནི། །སངས་རྒྱས་ལྔར་ནི་རབ་ཏུ་
བསྒྲགས། །རྡོ་རྗེའི་སྐྱེ་མཆེད་ཉིད་དག་ཀྱང་། །བྱང་ཆུབ་སེམས་དཔའི་དཀྱིལ་འཁོར་མཆོག །ཅེས་པ་
ལ་སོགས་པ་རྒྱུད་སྡེ་ཟབ་མོ་རྣམས་སུ་ཕུང་པོ་རྣམ་པར་དག་པའི་སངས་རྒྱས་ལྔའམ་དྲུག་ཏུ་གསུངས་
6l



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ་ནི་གཟུགས་རྣམ་པར་དག་པ་རྣམ་པར་སྣང་མཛད་དང་ཚོར་བ་རིན་ཆེན་འབྱུང་ལྡན་དང་འདུ་ཤེས་
སྣང་བ་མཐའ་ཡས་དང་འདུ་བྱེད་དོན་ཡོད་གྲུབ་པ་དང་རྣམ་པར་ཤེས་པ་མི་བསྐྱོད་པ་དང་ཡེ་ཤེས་
ཀྱི་ཕུང་པོ་རྣམ་པར་དག་པ་རྡོ་རྗེ་སེམས་དཔའ་ཞེས་པ་དང༌། ཁམས་རྣམ་པར་དག་པ་དེ་བཞིན་
གཤེགས་མའི་འཁོར་ལོ་དང་། དབང་པོ་ཡུལ་དང་བཅས་པ་རྣམ་པར་དག་པ་མིག་ས་ཡི་སྙིང་པོ་དང་
གཟུགས་རྡོ་རྗེ་མ་ལ་སོགས་པ་ལྷའི་འཁོར་ལོ་འབའ་ཞིག་ཏུ་གསུངས་པ་རྣམས་ད་ལྟར་གྱི་གཟུགས་
ལ་སོགས་པ་ལས་ཀྱི་སྣང་བ་རྣམ་པར་མ་དག་པ་འདི་དག་འགགས་ནས་རྣམ་པར་དག་པའི་
གཟུགས་ལ་སོགས་པ་རྣམ་པར་དྭངས་པ་དང་མ་སྐྱེས་པ་དང་མ་འགགས་པ་དང་མཆོག་གི་བདེ་བ་
བྱེད་པ་དང་གོས་པ་མེད་པའི་ཡེ་ཤེས་ཀྱི་རྟོགས་བྱར་གསུངས་པའི་ཕྱིར་རྣལ་འབྱོར་པའི་ཉམས་
ལ་འོད་གསལ་དུ་འཆར་བའི་གཟུགས་ལ་སོགས་པ་ཡིན་པར་ཡིད་ཆེས་དགོས་ཏེ་ཡེ་ཤེས་ཀྱི་ལེའུའི་
ཚིགས་བཅད་བརྒྱ་གཅིག་པ་ལ་སོགས་པར། གང་དུ་ངེས་པར་རིགས་ཀྱི་གཟུགས་ནི་ཉམས་པ་
ཉིད་དུ་གྱུར་པ་དེ་ནི་ཆེན་པོའི་གཟུགས་སུ་གསུངས། །གང་དུ་འཁོར་བའི་སྡུག་བསྔལ་ཉམས་པ་
ཉིད་དུ་གྱུར་པ་དེ་ནི་ཚོར་བ་ཆེན་པོར་གསུངས་པ་སྟེ། །གང་དུ་འཁོར་བའི་འདུ་ཤེས་ཉམས་པ་
ཉིད་དུ་གྱུར་པ་དེ་ནི་རྡོ་རྗེའི་འདུ་ཤེས་ཆེན་པོའོ། །གང་དུ་འཁོར་བའི་འཕེལ་བ་ཉམས་པ་ཉིད་དུ་གྱུར་
པ་དེ་ནི་རྡོ་རྗེའི་འདུ་བྱེད་ཁོ་ནའོ། །གང་དུ་གཉིད་ལ་སོགས་པའི་གནས་སྐབས་ཉམས་པ་ཉིད་དུ་
གྱུར་པ་དེ་ཡང་རྣམ་པར་ཤེས་པར་གསུངས། །གང་དུ་ཤེས་པ་མིན་པའི་དངོས་པོ་ཉམས་པ་ཉིད་དུ་
གྱུར་པ་དེ་ནི་ཐུབ་པའི་ཡེ་ཤེས་ཉིད། །འདི་རྣམས་རྣམ་པར་སྣང་མཛད་ལ་སོགས་དམ་པའི་རྒྱལ་བ་
མཆོག་ནི་རྣམ་པ་དྲུག་སྟེ་རིགས་དྲུག་རྣམས། །གཞན་ནི་ཁམས་དྲུག་དབྱེ་བ་རྣམས་ཏེ་ས་དང་ཆུ་དང་
མེ་དང་རླུང་དང་ནམ་མཁའ་ཞི་བ་རྣམས། །གང་དུ་གཏི་མུག་མཐའ་དག་ཉམས་པ་ཉིད་དུ་གྱུར་
པ་སྤྱན་མ་ཡིན་ཏེ་དེ་ནི་འཛིན་མའོ། ། གང་དུ་ང་རྒྱལ་མཐའ་དག་ཉམས་པ་ཉིད་དུ་གྱུར་པ་མཱ་མ་ཀཱི་
སྟེ་དེ་ནི་ཆུ་ཉིད་དོ། །གང་དུ་ཆགས་པ་མཐའ་དག་ཉམས་པ་ཉིད་དུ་གྱུར་པ་གོས་དཀར་མོ་སྟེ་དེ་ནི་
མེ་ཡིན་ནོ། །གང་དུ་ཕྲག་དོག་མཐའ་དག་ཉམས་པ་ཉིད་དུ་གྱུར་པ་སྒྲོལ་མ་ཡིན་ཏེ་དེ་ནི་རླུང་ཡང་
ངོ་། །གང་དུ་ཞེ་སྡང་མཐའ་དག་ཉམས་པ་ཉིད་དུ་གྱུར་པ་རྡོ་རྗེ་དབྱིངས་ཀྱི་དབང་ཕྱུག་མ་སྟེ་མཁའ།།
གང་དུ་སེར་སྣ་མཐའ་དག་ཉམས་པ་ཉིད་དུ་གྱུར་པ་སྣ་ཚོགས་ཡུམ་སྟེ་དེ་ནི་འགྱུར་མེད་དོ། །མཐོང་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
དང་མ་མཐོང་གཟུགས་ནི་ཡིད་དང་ནམ་མཁའ་ལ་ཡང་བལྟ་བར་བྱེད་པ་གང་ཡིན་དེ་ནི་མིག །རིང་
ནས་རབ་ཏུ་གསལ་བ་བཞིན་དུ་སྒྲ་ནི་ཐོས་པ་འདི་ནི་རྒྱལ་བའི་རྣ་བ་ཆེན་པོའོ། །མཆོག་གི་བདེ་བ་
བྱེད་པའི་དྲི་རྣམས་ཐམས་ཅད་འཛིན་པ་དེ་ནི་རྟག་ཏུ་རྡོ་རྗེའི་ལུས་ཀྱི་དབང་པོ་སྟེ། །ཐབས་དང་ཤེས་
རབ་རབ་ཏུ་འདུས་པ་འདི་ཡི་ཆོས་ཏེ་བདེ་མཉམ་ལ་འཇུག་གང་ཡིན་དེ་ནི་ཡིད། །དབྱེ་བ་དྲུག་གིས་
ཕྱེ་བའི་ཡུལ་དང་ཡུལ་ཅན་འདི་དག་བྱང་ཆུབ་སེམས་དཔའ་བཙུན་མོར་བཅས་པ་རྣམས། །སྣ་ཚོགས་
གཟུགས་(དང་སྒྲ)ལ་སོགས་པ་འདི་རྣམས་རྒྱལ་བ་མཆོག་གི་ཡུལ་རྣམས་རྣམ་པ་དྲུག་སྟེ་ཀུན་ནས་ནི། །
དྭངས་ཤིང་མ་སྐྱེས་མ་འགགས་མཆོག་གི་བདེ་བྱེད་གོས་པ་མེད་ཅིང་ཡེ་ཤེས་ཀྱིས་ནི་རྟོགས་བྱ་སྟེ། །
ཁམས་གསུམ་དག་ཏུ་གཞན་གྱིས་གཟུང་བྱ་དང་ནི་མཐའ་དག་འགྲོ་བའི་དབང་པོའི་སྒོ་ནས་རྟོགས་
བྱ་མིན། །ཞེས་གསུངས་པའོ། །དེ་བཞིན་དུ་ལས་སྣང་རྡུལ་ཕྲ་རབ་ཀྱི་གཟུགས་ལ་སོགས་པ་གཟུང་
འཛིན་གྱི་ཆོས་རྣམ་པར་མ་དག་པ་འདི་ལས་གཞན་རྡུལ་ཕྲ་རབ་ཀྱི་ཆོས་ལས་འདས་པ་སོ་སོ་རང་
རིག་ལ་འཆར་བའི་གཟུགས་ལ་སོགས་པ་འོད་གསལ་བ་རྣམས་རྣམ་མཁྱེན་གྱི་དེ་བཞིན་ཉིད་དང་
ཆོས་ཀྱི་དབྱིངས་སུ་རོ་གཅིག་པ་ལ་དགོངས་ནས། རྒྱལ་བའི་ཡུམ་དུ། གཟུགས་རྣམ་པར་དག་པ་
གང་ཡིན་པ་དེ་ནི་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་གཟུགས་རྣམ་
པར་དག་པ་དང་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་ཅིང་་་་་་
གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཞེས་གསུངས་པ་ནི་སྔགས་ཀྱི་ཐེག་པར་གཟུགས་
རྣམ་པར་སྣང་མཛད་དུ་གསུངས་པ་དང་དོན་གཅིག་ཅིང་རྣལ་འབྱོར་རང་རིག་ལ་སྣང་བའི་གཟུགས་
རྣམས་ཀྱང་དེ་རྣམ་པར་དག་པའི་ཆ་ཤས་ཇི་ལྟར་རིགས་པ་སྣང་བ་ཡིན་ནོ། །དེ་བཞིན་དུ་ཚོར་བ་
རྣམ་པར་དག་པ་གང་ཡིན་པ་དེ་ཉིད་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ་ཞེས་པ་
ནས་འདུ་ཤེས་དང་འདུ་བྱེད་དང་རྣམ་པར་ཤེས་པ་རྣམ་པར་དག་པའི་བར་དུ་གསུངས་པ་རྣམས་
གསང་སྔགས་སུ་ཚོར་བ་རིན་ཆེན་འབྱུང་ལྡན་དང་འདུ་ཤེས་འོད་དཔག་མེད་དང་འདུ་བྱེད་དོན་ཡོད་
གྲུབ་པ་དང་རྣམ་ཤེས་མི་བསྐྱོད་པར་གསུངས་པ་དང་དོན་གཅིག་པ་རྣལ་འབྱོར་པའི་ རང་ རིག་
ལ་དེ་དང་དེའི་རྣམ་པར་འཆར་བ་དང་། དེ་བཞིན་དུ་མདོ་ལས། ས་དང་ཆུ་དང་མེ་དང་རླུང་དང་ནམ་
མཁའི་ཁམས་རྣམ་པར་དག་པ་གང་ཡིན་པ་དེ་ཉིད་རྣམ་མཁྱེན་རྣམ་དག་ཏུ་གསུངས་པ་རྣམས་་་་་་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྔགས་སུ། ས་སངས་རྒྱས་སྤྱན་མ་དང་ཆུ་མཱ་མ་ཀཱི་དང་མེ་གོས་དཀར་མོ་དང་རླུང་སྒྲོལ་མ་དང་ནམ་
མཁའ་རྡོ་རྗེ་དབྱིངས་ཕྱུག་མར་གསུངས་པ་དང་དོན་གཅིག་པར་རྣལ་འབྱོར་རང་རིག་ལ་ཡང་སའི་
རྣམ་པར་སྣང་བ་ལ་སོགས་པ་འོད་གསལ་དུ་འཆར་བ་དང༌། དེ་བཞིན་དུ་མདོ་ལས། མིག་དང་རྣ་
བ་དང་སྣ་དང་ལྕེ་དང་ལུས་དང་ཡིད་རྣམ་པར་དག་ཚུལ་གསུངས་པ་གང་ཡིན་པ་དེ་སྔགས་སུ། མིག་
སའི་སྙིང་པོ་དང་རྣ་བ་ཕྱག་ན་རྡོ་རྗེ་དང་སྣ་ནམ་མཁའི་སྙིང་པོ་དང་ལྕེ་འཇིག་རྟེན་དབང་ཕྱུག་དང་
ལུས་སྒྲིབ་པ་རྣམ་སེལ་དང་ཡིད་ཀུན་ཏུ་བཟང་པོར་གསུངས་པ་དང་དོན་གཅིག་ཅིང་རྣལ་འབྱོར་
པའི་རང་རིག་ལ་དེ་དང་དེ་ལྟ་བུ་ཡུལ་ཅན་ཤེས་པའི་རྣམ་པར་འཆར་བ་དང༌། དེ་བཞིན་དུ་མདོ་ལས།
གཟུགས་དང་སྒྲ་དང་དྲི་དང་རོ་དང་རེག་བྱ་དང་ཆོས་རྣམ་པར་དག་པ་གང་ཡིན་པ་དེ་ཉིད་རྣམ་
མཁྱེན་དང་དབྱེར་མེད་དུ་གསུངས་པ་རྣམས་གསང་སྔགས་སུ། ལྷ་མོ་གཟུགས་རྡོ་རྗེ་མ་དང་སྒྲ་རྡོ་རྗེ་
མ་དང་དྲི་རྡོ་རྗེ་མ་དང་རོ་རྡོ་རྗེ་མ་དང་རེག་བྱ་རྡོ་རྗེ་མ་དང་ཆོས་ཁམས་རྡོ་རྗེ་མར་གསུངས་པ་དང་་་་
དོན་གཅིག་ཅིང་རྣལ་འབྱོར་རང་རིག་ལ་ཡང་གློ་བུར་གྱི་དྲི་མ་དག་པའི་ཤས་ཆུང་པ་དང་འབྲིང་དང་
ཆེན་པོའི་དབྱེ་བས་འོད་གསལ་གྱི་སྣང་བ་ཆུང་བ་དང་འབྲིང་དང་ཆེན་པོའི་སྣང་བ་ཅི་རིགས་སུ་་་་་
འཆར་ཏེ། ཐེག་པ་ཆེན་པོ་རྒྱུད་བླ་མ་ལས། མ་དག་མ་དག་དག་པ་དང་།
བཞིན། །སེམས་ཅན་བྱང་ཆུབ་སེམས་དཔའ་དང༌། །དེ་བཞིན་གཤེགས་པ་ཞེས་བརྗོད་དོ། །ཞེས་
གསུངས་པ་དང་མཐུན་ནོ། །
༈ དེ་ལྟར་ཕུང་པོ་ལྔ་རྣམ་པར་དག་པའི་གཟུགས་རྣམ་པར་སྣང་མཛད་ལ་སོགས་པ་ནི་མཐར་
ཐུག་གི་ཡེ་ཤེས་ལྔ་དང་ཡང་དོན་གཅིག་སྟེ། འཕགས་པ་སྤྱན་རས་གཟིགས་ཀྱིས་འགྲེལ་ཆེན་དུ།།
དེས་ན་རྩ་བའི་རྒྱུད་ཀྱི་ཡེ་ཤེས་རྣམ་པ་ལྔའི་བསྟོད་པ་ལས་ཚིགས་སུ་བཅད་པ་རྣམ་པ་ལྔའི་སྒོམ་པ་
བཅོམ་ལྡན་འདས་ཀྱིས་གསུངས་པ་འདི་ལྟ་སྟེ། སྟོང་པ་ལ་ནི་དངོས་པོའི་ཚོགས། །བརྟགས་པའི་
གཟུགས་སྤངས་བེམ་པོ་མིན། །འདི་ནི་མཐོང་སྟེ་མེ་ལོང་ལ། །པྲ་ཕབ་གཞོན་ནུ་མ་ཡིས་མཐོང་བ)
བཞིན། །ཞེས་པ་ནི་འཇིག་རྟེན་ལས་འདས་(པ་དོན་དམ)པའི་བདེན་པ་ལ་གཟུགས་ཀྱི་ཕུང་པོ་མེ་ལོང་
ལྟ་བུའི་ཡེ་ཤེས་སོ། །(དག་པའི)དངོས་ཀུན་(ཆོས་ཀྱི་དབྱིངས་སུ་རོ)མཉམ་པ་ཉིད་གྱུར་ནས། །ཆོས་དབྱིངས)
དངོས་པོ་གཅིག་ཏུ་མི་འགྱུར་(བར)གནས་
(པ་ནི། །ཐིག་ལེ)མི་འགྱུར་བའི་ཡེ་ཤེས་ལས་བྱུང་བ། །(སྟོང་



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
གཟུགས་ཏེ་རྣལ་འབྱོར་རང་རིགས་ལ་ཡོད་པ)ཆད་པ་མ་ཡིན་(རྡུལ་ཕྲན)རྟག་པ་(འ)མིན་(ནོ)། །ཞེས་པ་(འཇིག་རྟེན་ལས་
འདས་པའི་བདེན་པ་ལ)ཚོར་བའི་ཕུང་པོ་མཉམ་པ་ཉིད་ཀྱི་ཡེ་ཤེས་སོ། ། མིང་གི་བདག་ཉིད་རྣམ་པར་དག་པའི)
ཡི་གེ་ཀུན། །ཨ་ཡིག་(སྟོང་གཟུགས་ཀྱི་རིགས་ལས་ཡང་དག་བྱུང་། །མི་འགྱུར་བདེ་བ)ཆེན་པོའི་གནས་
ཐོབ་པ(ན)། །ཀུན་རྫོབ་པའི་མིང་མེད་མིང་ཅན་དག་ཀྱང་མེད། །ཅེས་པ་ནི། (འཇིག་རྟེན་ལས་འདས་པའི་བདེན་པ་
ལ)འདུ་ཤེས་ཀྱི་ཕུང་པོ་སོ་སོར་རྟོག་པའི་ཡེ་ཤེས་སོ། །སྐྱེས་པ་མ་ཡིན་པ་ཡི་ཆོས། །འདུ་བྱེད་བྲལ་
བ་(འོད་གསལ)རྣམས་ལ་ཡང་། །སངས་རྒྱས་ཉིད་(ཀྱི་རྟོག་པ)མེད་བྱང་ཆུབ་(ཀྱི་རྟོག་པ)མེད། །སེམས་ཅན་
ཉིད་ (ཀྱི་རྟོག་པ)མེད་ སྲོག་ ཉིད་ (ཀྱི་རྟོག་པ)མེད(ཏེ་རྣམ་པར་རྟོག་མེད་ལྷུན་གྱིས་གྲུབ་པ་ཡིན་པའི་ཕྱིར་རོ)། །ཅེས་ པ་ནི།
(འཇིག་རྟེན་ལས་འདས་པའི་བདེན་པ་ལ)འདུ་བྱེད་ཀྱི་ཕུང་པོ་བྱ་བ་ནན་ཏན་གྱི་ཡེ་ཤེས་སོ། །རྣམ་པར་ཤེས་པའི་
ཆོས་ཉིད་འདས། །ཡེ་ཤེས་དག་པ་གོས་པ་མེད། །རང་བཞིན་འོད་གསལ་ཆོས་རྣམས་ནི། །ཆོས་
ཀྱི་དབྱིངས་ཀྱི་བགྲོད་པར་གནས། །ཞེས་པ་ནི། (འཇིག་རྟེན་ལས་འདས་པའི་བདེན་པ་ལ་རྣམ་པར་ཤེས་པའི་
ཕུང་པོ་ཆོས་ཀྱི་དབྱིངས་རྣམ་པར་དག་པའི་ཡེ་ཤེས་སོ། ། ཞེས་གསུངས་ལ། དེ་བཞིན་དུ་འཁོར་ལོ་
དང་རིན་པོ་ཆེ་ལ་སོགས་པ་ཕྱག་མཚན་གྱི་རྣམ་པར་འོད་གསལ་ལ་འཆར་བ་རྣམས་ཀྱང་ཡེ་ཤེས་་་་་
སམ་སངས་རྒྱས་ཉིད་དང་ཁྱད་པར་མེད་དེ། རྒྱུད་ཀྱི་རྒྱལ་པོ་ལས། འཁོར་ལོ་སྲིད་གསུམ་ཀུན་ནས་
དང་(དྭངས་བ་ཞེས་པའོ་སྟེ་མེ་ལོང་ཡེ་ཤེས་དང)། །བདེ་བ་རིན་ཆེན་(སྟེ་མཉམ་ཉིད་ཡེ་ཤེས་དང)འདི་ཡི་ཆགས་པ་
ཉིད་དག་ནི། །པད་མའོ་(སྟེ་སོར་རྟོག་ཡེ་ཤེས་དང)ཉོན་མོངས་ཟད་པ་རལ་གྲི་(སྟེ་བྱ་གྲུབ་ཡེ་ཤེས་དང་རྡོ་རྗེ་དག་
ཀྱང་ཡེ་ཤེས་སྐུ་ཆེན་རྣམ་པར་མི་ཕྱེད་པའོ(སྟེ་མི་བསྐྱོད་པ་དང་། །མི་ཤེས་གཅོད་པ་གྲི་གུག་རྡོ་རྗེས་སེམས་
དཔའ་སྟེ་གཉིས་ཆོས་དབྱིངས་ཡེ་ཤེས་སུ་བསྡུས་པ) མཆོག་གི་ རིགས་དྲུག་རྣམས་ཏེ་( རྩ་བའི་རིགས་དྲུག་པོ)འདི་དག་
རྣམས་ཀྱིས་བསྐྱེད་པ་གང་ཡིན་པ། །ཕུང་པོ་ཁམས་དང་དབང་པོ་ལ་སོགས་མཁའ་བཞིན་རོ་མཉམ་
དེ་དག་རྣམས་ཀྱང་དེ་བཞིན་དུ་རིགས་དྲུག་ལས་མི་འདའ་བར)རིག་པར་བྱ། །ཞེས་གསུངས་པའོ། །
༈ དེ་བཞིན་དུ་སོ་སོ་རང་རིག་བདེ་སྟོང་དབྱེར་མེད་ཀྱི་རྣམ་པ་ཁ་དོག་ཆེ་ཞིང་ལུས་བོང་ཆེ། །མིང་
ཡང་ཆེ་ཞིང་རྒྱ་ཆེ་བ། །དཀྱིལ་འཁོར་ཆེན་པོ་ཡངས་པ་ཡིན། །ཞེས་གསུངས་པར་འཆར་བའི་ཁ་དོག་
ལྗང་ཁུ་རྣམས་ནམ་མཁའ་དང་ནག་པོ་རྣམས་རླུང་དང་དམར་པོ་རྣམས་མེ་དང་། དཀར་པོ་རྣམས་
ཆུ་དང༌། སེར་པོ་རྣམས་ས་དང༌། སྔོན་པོ་རྣམས་ཡེ་ཤེས་ཀྱི་རིགས་ཡིན་པས་འོད་གསལ་གྱི་རྣམ་པ་



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
ཅིར་འཆར་ཡང་སྟོང་པ་ཆེན་པོ་ཡི་གེ་ལྔའམ་རིགས་དྲུག་ལས་མི་འདའ་ཞིང་དེའང་ཡན་ལག་དྲུག་
བསྒོམས་པ་ལས་རྟོགས་ཏེ། བརྟག་པ་དང་པོའི་ལེའུ་བརྒྱད་པར་ཡང་། འདིས་ནི་རིགས་དྲུག་གི་འཁོར་
ལོ་རྣམ་བསྒོམས་ན། །དངོས་གྲུབ་མྱུར་དུ་ཐོབ་པར་འགྱུར། །དང་པོར་ནག་པོ་རབ་ཏུ་བསྒོམ། །གཉིས་
པར་དམར་པོ་རྣམ་པར་བསྒོམ། །གསུམ་པ་ལ་ནི་སེར་པོ་བསྒོམ། །བཞི་པར་ལྗང་ཁུ་དེ་བཞིན་ནོ། །
ལྔ་པར་ཁ་དོག་སྔོན་པོ་བསྒོམ། །དྲུག་པར་དཀར་པོའི་ལུས་ཅན་ཏེ། །ཡན་ལག་དྲུག་བསྒོམས་རྣལ་
འབྱོར་པས། །དགའ་བྲལ་མཐའ་ཡང་དེ་བཞིན་ནོ། །ཞེས་གསུངས་པ་འདིས་འོད་གསལ་ཁ་དོག་
དྲུག་ཏུ་གསུངས་པར་མ་ཟད་དགའ་བྲལ་གྱི་མཐར་ལྷན་སྐྱེས་བདེ་བ་ལ་ཡང་དེ་བཞིན་ནོ་ཞེས་བསྟན་
པའི་དོན། བརྟག་པ་ཕྱི་མའི་ལེའུ་གཉིས་པར། བདེ་བ་ནག་ཅིང་བདེ་བ་སེར། །བདེ་བ་དམར་པོ་བདེ་
བ་དཀར། །བདེ་བ་ལྗང་ཁུ་བདེ་བ་སྔོ། །བདེ་བ་རྒྱུ་དང་མི་རྒྱུ་དང་། བདེ་བ་ཤེས་རབ་བདེ་བ་ཐབས། །
དེ་བཞིན་ཀུན་ཏུ་རྒྱུ་སྐྱེས་བདེ། །བདེ་བ་དངོས་དང་དངོས་མེད་བདེ། །རྡོ་རྗེ་སེམས་པ་བདེ་བར་
བརྗོད། །ཅེས་ཐིག་ལེ་སྟོང་པ་འགྱུར་མེད་དྲུག་ཁ་དོག་གི་ངེས་པས་གསུངས་ཤིང་། དུས་ཀྱི་འཁོར་
ལོའི་རྒྱུད་འགྲེལ་ལ་སོགས་པ་གསུང་རབ་གཞན་ལས་ཀྱང་ཡེ་ཤེས་སྔོན་པོའི་འོད་ཟེར་དང་ཡེ་ཤེས་་
སེར་པོའི་འོད་ཟེར་ལ་སོགས་པ་གསུངས་པའི་དགོངས་པ་ཡང་དེ་དག་དང་མཚུངས་སོ། །
༈ དེ་ལྟར་བདེ་སྟོང་ཟུང་འཇུག་རྡོ་རྗེའི་རྣལ་འབྱོར་བསྒོམ་པ་ན་རྣམ་ཀུན་མཆོག་ལྡན་སྟོང་ཉིད་
ཀྱི་རྣལ་འབྱོར་ཇི་ཙམ་འཕེལ་བ་བཞིན་འཁོར་ལོ་བཞི་ལ་བྱང་ཆུབ་ཀྱི་སེམས་འཆིངས་པ་བདེ་བའི་
ཆ་བཅུ་དྲུག་བསམ་གཏན་གྱི་མཐར་ཐུག་པར་(སྦྱོར་བ་ཡན་ལག་དྲུག་བསྒོམས་པས)རེ་ཞིག་ལུས་ལ་བརྟེན་ནས་
བྱང་སེམས་ཞུ་བདེ་འཆིང་བ་ལས་གྱུར་པའི་བདེ་ཉམས་ཁྱད་པར་ཅན་སྐྱེ་བ་ན་དང་པོར་རྩ་ཟུག་རླུང་
ཟུག་གི་རྣམ་པ་དང༌། སྤྱི་བོ་ལ་སོགས་པ་ལུས་ཀྱི་ཆ་ཤས་དང་ཚོགས་པ་བདེ་ཟུག་གིས་འཕར་ཞིང་
གཡོ་བ་ལ་སོགས་པ་ཉམས་སྣ་ཚོགས་འཆར་ཡང་རིམ་གྱིས་བདེ་བ་རྫོགས་པའི་རྟགས་སུ་ཤེས་པར་
བྱས་ལ། སྟོང་གཟུགས་དང་མི་འབྲལ་བའི་ངང་ནས་རྩ་རླུང་བདེ་མི་བདེའི་དབང་གིས་ངལ་གསོ་
དགོས་མི་དགོས་རང་གི་ཉམས་དང་སྦྱར་ཞིང་གནད་དུ་བསྣུན་ལ་བསྒོམ་པར་བྱ་སྟེ། རྣམ་པ་ཀུན་
ལྡན་རྣམ་པ་མེད། །བཅུ་དྲུག་ཕྱེད་ཕྱེད་ཐིག་ལེ་འཆང་། །ཆ་མེད་ཆ་ལས་འདས་པ་སྟེ། །བསམ་གཏན་
བཞི་པའི་རྩེ་མོ་འཆང་། །ཞེས་པའི་དོན་བདེ་མཆོག་བསྟོད་འགྲེལ་ལས། རྣམ་པ་ཀུན་ལྡན་རྣམ་པ་



ངོ་སྤྲོད་གནས་ལུགས་གསལ་བ།
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
མེད་ཅེས་པ་ནི་རྒྱུ་སྟེ་སྔར་བརྗོད་པའི་སངས་རྒྱས་ཀྱི་གཟུགས་བརྙན་ཞེས་པའོ། །བཅུ་དྲུག་ཕྱེད་
ཕྱེད་ཐིག་ལེ་འཆང་ཞེས་པ་ནི་འབྲས་བུ་སྟེ་བྱང་ཆུབ་ཀྱི་སེམས་ཞུ་བའི་ཐིག་ལེ་བཞི་འཛིན་པའོ། །ཆ་
མེད་པ་ནི་ཆ་བཅོ་ལྔའི་མཐར་གནས་པའོ། །ཆ་ལས་འདས་པ་ནི་ནག་པོའི་ཚེས་གཅིག་མ་ཞུགས་
པའོ། །བསམ་གཏན་བཞི་པའི་རྩེ་མོ་འཆང་། །ཞེས་པ་ལྷན་ཅིག་སྐྱེས་པའི་དགའ་བའི་མཐའ་འཆང་
བ་པོ་ཞེས་པ་དེ་བཞིན་གཤེགས་པའི་ངེས་པའོ། །ཞེས་པ་དང་། མཆོག་ཏུ་མི་འགྱུར་སྦྱོར་བ་ཡིས། །
ཕྱག་རྒྱ་ཆེན་མོ་རྣམ་པར་བསྒོམ། །ཞེས་པ་དང་། བདེ་བའི་རང་བཞིན་དེ་ཉིད་ཀྱིས། །ཇི་སྲིད་ཁུ་བ་
བརྟན་པའི་བར། །རྫོགས་པའི་སངས་རྒྱས་གཟུགས་བརྙན་གྱི། །བདག་ཉིད་རྟག་ཏུ་བསྒོམ་པར་བྱ། །
ཞེས་དང་། ཡན་ལག་ཕྱག་རྒྱ་ཆེ་བསྒོམས་པས། །རྣལ་འབྱོར་ཆེན་པོས་ཀུན་མཁྱེན་ཉིད། །འགྱུར་མེད་
བདེ་བའི་རང་བཞིན་འགྲུབ། །སྐྱེ་བ་འདིར་ནི་སངས་རྒྱས་ཉིད། །ཅེས་དཔལ་ཕྱག་ན་རྡོ་རྗེས་བསྟོད་
འགྲེལ་དུ་དྲངས་པ་ལྟར་བསྒོམ་དགོས་ལ། དེ་ཡང་རྒྱུ་སྟོང་གཟུགས་འཆར་ན་འབྲས་བུ་བདེ་བ་
མི་འཕེལ་མི་སྲིད་ཅིང་འབྲས་བུ་བདེ་ཉམས་འཆར་ན་རྒྱུ་སྟོང་གཟུགས་འགག་མི་སྲིད་པས་ཕན་ཚུན་
རྒྱས་བཏབ་ཅིང་ཟུང་འཇུག་ཏུ་བསྒོམ་པ་ཤིན་དུ་གཅེས་ཏེ་རྟོགས་པར་བྱའོ། །དུས་འཁོར་རྩ་རྒྱུད་
ལས། སྟོང་པ་ལས་བྱུང་གཟུགས་བརྙན་རྒྱུ། །མི་འགྱུར་ལས་སྐྱེས་བདེ་བ་འབྲས། །རྒྱུ་ནི་འབྲས་བུས་
རྒྱས་གདབ་པ། །འབྲས་བུ་རྒྱུ་ཡིས་རྒྱས་གདབ་པའོ། །སྟོང་ཉིད་གཟུགས་བརྙན་འཛིན་པ་རྒྱུ།
(མི་འགྱུར་ལས་སྐྱེས་བདེ་བ་འབྲས། །རྒྱུ་ནི་འབྲས་བུས་རྒྱས་བཏབ་པ། །འབྲས་བུ་རྒྱུ་ཡིས་རྒྱས་གདབ་པའོ། །སྟོང་ཉིད་
གཟུགས་བརྙན་འཛིན་པ་རྒྱུ། །) །སྙིང་རྗེ་འགྱུར་མེད་འཛིན་པ་འབྲས། །སྟོང་ཉིད་སྙིང་རྗེ་དབྱེར་མེད་པ། །
བྱང་ཆུབ་སེམས་དེ་མི་འཕོ་བའོ། །ཞེས་གསུངས་སོ། །
༈ འདིར་འགའ་ཞིག་རྣམ་ཀུན་མཆོག་ལྡན་ནི་ཆོས་སྐུ་ཡིན་གྱི་བསྒོམས་པའི་ཏིང་ངེ་འཛིན་དུ་ངོ་
སྤྲོད་པ་མི་རིགས་སོ་སྙམ་ན། བརྗོད་པར་བྱ་སྟེ་ཆོས་སྐུ་ཉིད་རྟོགས་པའི་མཐར་ཐུག་ཡིན་ལ་དེ་རྣལ་
འབྱོར་མཉམ་བཞག་གི་ཞི་གནས་རྩེ་གཅིག་པའི་མཐུ་ལས་ལྷག་མཐོང་སྣ་ཚོགས་ཀྱི་རྣམ་པར་ཤར་
བའི་ཕྱིར་ཏིང་ངེ་འཛིན་དུ་གསུངས་ཏེ། འཕགས་པ་ཀུན་ནས་སྒོའི་མདོ་ལས། འཇམ་དཔལ་འདི་ལ་
བྱང་ཆུབ་སེམས་དཔའ་སེམས་དཔའ་ཆེན་པོས་གཟུགས་ཏིང་ངེ་འཛིན་དུ་རྟོགས་པར་བྱའོ། །སྒྲ་ཏིང་
ངེ་འཛིན་དུ་རྟོགས་པར་བྱའོ། །དྲི་ཏིང་ངེ་འཛིན་དུ་རྟོགས་པར་བྱའོ། །རོ་ཏིང་ངེ་འཛིན་དུ་རྟོགས་པར་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བྱའོ། །རེག་ཏིང་ངེ་འཛིན་དུ་རྟོགས་པར་བྱའོ། །ཡིད་ཀྱི་ཁམས་ཏིང་ངེ་འཛིན་དུ་རྟོགས་པར་བྱའོ། །དེ་
བཞིན་དུ་སྦྱར་ཏེ་བུད་མེད་དང༌། སྐྱེས་པ་དང༌། ཁྱེའུ་དང་། བུ་མོའི་གཟུགས་དང༌། ལྷ་དང་ཀླུ་དང་།
གནོད་སྦྱིན་དང༌། དྲི་ཟ་དང་ལྷ་མ་ཡིན་དང་ནམ་མཁའ་ལྡིང་དང་མི་འམ་ཅི་དང་ལྟོ་འཕྱེ་ཆེན་པོའི་
གཟུགས་ཏིང་ངེ་འཛིན་དུ་རྟོགས་པར་བྱའོ། །སེམས་ཅན་དམྱལ་བའི་གཟུགས་དང་དུད་འགྲོའི་སྐྱེ་
གནས་ཀྱི་གཟུགས་དང་གཤིན་རྗེའི་འཇིག་རྟེན་གྱི་གཟུགས་ཏིང་ངེ་འཛིན་དུ་རྟོགས་པར་བྱའོ། །རྣམ་
པ་གཞན་ཡང་རྒྱལ་བའི་ཡུམ་ལས། རིན་ཆེན་སྒྲོན་མ་ཞེས་བྱ་བའི་ཏིང་ངེ་འཛིན་ཡོད་དེ་ཏིང་ངེ་འཛིན་
དེ་རྣམ་པར་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་མྱུར་དུ་མངོན་པར་རྫོགས་པར་་་་
འཚང་རྒྱའོ། །ཞེས་པ་དང༌། དེ་བཞིན་དུ་སྦྱར་ཏེ། འོད་བྱེད་པ་ཞེས་བྱ་བའི་ཏིང་ངེ་འཛིན་དང་། འོད་
མཐའ་ཡས་པ་དང་། འོད་དྲི་མ་མེད་པ་དང༌། འོད་ཟེར་རབ་ཏུ་འགྱེད་པ་དང༌། ནམ་མཁའ་རྒྱས་
པར་འགེངས་པ་དང་། གློག་གི་སྒྲོན་མ་དང་། གློག་གི་འོད་དང༌། སྒྲོན་མ་འབར་བ་དང་། ཉི་མའི་སྒྲོན་
མ་དང་། ཤེས་རབ་སྒྲོན་མ་དང་། སྣང་བ་གསལ་བ་དང༌། སྣང་བ་བྱེད་པ་དང་། ཀུན་ཏུ་སྣང་བ་དང་།
ཟླ་བ་དྲི་མ་མེད་པ་དང༌། ཟླ་བ་དྲི་མ་མེད་པར་རྒྱས་པའི་འོད་དང༌། རྣམ་པ་ཐམས་ཅད་དུ་འོད་བྱེད་
པ་དང་། རྣམ་པའི་མཆོག་ཐམས་ཅད་དང་ལྡན་པ་དང་། དགེ་བའི་མེ་ཏོག་རྒྱས་ཤིང་གསལ་བ་དང་།
རྒྱལ་མཚན་རྩེ་མོའི་དཔུང་རྒྱན་དང་། ནེམ་ནུར་རྣམ་པར་སེལ་བ་དང༌། སྤོབས་པ་མཐའ་ཡས་
པ་དང་། གཟུངས་ཀྱི་བློ་གྲོས་དང་། བརྡ་དང་སྒྲ་ལ་འཇུག་པ་དང༌། ཚིག་བླ་དྭགས་ལ་ཡང་དག་པར་
འཇུག་པ་དང༌། ངེས་པའི་ཚིག་ལ་གདོན་མི་ཟ་བར་འཇུག་པ་དང༌། ཆོས་ཐམས་ཅད་ཀྱི་ཚིག་རབ་
ཏུ་འབྱེད་པ་དང་། སྤྱི་གཙུག་རྣམ་པར་བལྟ་བ་དང༌། ཕྱོགས་རྣམ་པར་བལྟ་བ་ཞེས་བྱ་བའི་ཏིང་ངེ་
འཛིན་ཡོད་དེ་ཏིང་ངེ་འཛིན་དེ་རྣམ་པར་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་མྱུར་
དུ་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་པ་ལ་སོགས་ཏིང་ངེ་འཛིན་བརྒྱ་ཉི་ཤུ་དང༌།
རྣམ་པ་དེ་ལྟ་བུ་གཞན་ཡང་མདོ་སྡེ་དུ་མ་ལས་འབྱུང་བ་རྣམས་རྣམ་ཀུན་མཆོག་ལྡན་ཡིན་གྱི་སྣང་རྒྱུ་
མེད་པ་དང་རིག་རྒྱུ་མེད་པའི་བེམས་བེམ སྟོང་ནི་མ་ཡིན་ཏེ། འཕགས་པ་སྤྱན་རས་གཟིགས་ཀྱིས།
མཆོག་ཏུ་མི་འགྱུར་བའི་ཡེ་ཤེས་གྲུབ་པར། འདིར་གལ་ཏེ་རིན་ཆེན་སྒྲོན་མ་བསམ་པའམ་རབ་ཏུ་
སྣང་བ་མེད་པ་ཡིན་ན་དེའི་ཚེ་རིན་ཆེན་སྒྲོན་མ་ཞེས་བྱ་བའི་ཏིང་ངེ་འཛིན་དུ་ཅི་ལྟར་འགྱུར། དེ་



པོད་དང་པོ།
ཇོ་ནང་ལོ་ཧྭ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ། །
བཞིན་དུ་ཏིང་ངེ་འཛིན་གཞན་རྣམས་ཀྱང་བསམ་པ་མེད་པར་མི་འགྱུར་ཏེ། རང་རིག་པའི་མཚན་
ཉིད་ཀྱི་ཕྱིར་དང་། བེམ་པོའི་སྟོང་པ་ཉིད་མ་ཡིན་པའི་ཕྱིར་རོ་ཞེས་གསུངས་པས་གསལ་ལ། གཞན་
ཡང་འདི་དག་འདུས་བྱས་ལས་སྣང་རྣམ་པ་སྣ་ཚོགས་སུ་སྣང་བ་ཡང་མ་ཡིན་ཏེ། རྣམ་ཀུན་མཆོག་
ལྡན་གྱི་སྟོང་ཉིད་ནི་རྒྱལ་བ་རྣམས་ཀྱིས་རྡོ་རྗེ་གསུངས་ལ། དེའི་མཚན་ཉིད་ནི་དཔལ་རྡོ་རྗེ་རྩེ་མོའི་
རྒྱུད་ལས། རྡོ་རྗེ་རྡོ་རྗེ་ཞེས་གསུངས་པ། །ཅིས་འདི་རྡོ་རྗེར་བརྗོད་ཅེ་ན། །སྲ་ཞིང་སྙིང་པོ་ཡིན་ལ)ཁོག་
སྟོང་མེད། །གཅད་མེད་དབྱེར་མེད་མཚན་ཉིད་ཅན། །མི་འཚིག་འཇིག་པ་མ་ཡིན་པ། །སྟོང་ཉིད་རྡོ་
རྗེར་བརྗོད་པར་བྱ། །ཞེས་པ་དང་། ཆོས་ཀྱི་དབྱིངས་ནི་བརྟན་པ་གང༌། །དེ་ལྟ་བུ་ནི་འདིར་རྡོ་རྗེ། །
ཞེས་པ་དང༌། ཆོས་རྣམས་ཀུན་གྱི་དེ་བཞིན་ཉིད། །སྟོང་པ་ཉིད་ནི་རྡོ་རྗེར་བརྗོད། །ཅེས་གསུངས་ལ།
ཐམས་ཅད་གསང་བའི་རྒྱུད་ལས་ཀྱང་། རང་བཞིན་གྱིས་ནི་འོད་གསལ་བའི། །སེམས་ནི་རྡོ་རྗེར་
མངོན་བརྗོད་བྱ། །ཞེས་གསུངས་པས་སོ། །དེས་ན་རྡོ་རྗེའི་རྣལ་འབྱོར་འདི་བསྒོམ་པ་ན་རྣམ་པ་དུ་
མར་འཆར་ཡང་ངོ་བོ་ཆོས་ཀྱི་དབྱིངས་གཅིག་ཉིད་ཡིན་པའི་ཕྱིར་དུ་མ་རོ་གཅིག་ཕྱག་རྒྱ་ཆེན་པོའི་
གནས་ལུགས་བསྒོམ་པ་ཡིན་ཏེ། དུས་འཁོར་སྒྲུབ་ལེའི་ཚིགས་བཅད་བརྒྱ་གོ་བརྒྱད་པར། ཕྱག་རྒྱ་སྒྱུ་
མའི་རྗེས་སུ་མཐུན་པ་ཡིད་དང་ནམ་མཁའ་ལ་ནི་མེ་ལོང་དག་ལ་གཟུགས་བཞིན་ཏེ། །འཇིག་རྟེན་
གསུམ་པོ་སྣང་བར་བྱེད་ཅིང་དྲི་མེད་གློག་དང་མཚུངས་པའི་འོད་ཟེར་དུ་མ་འཕྲོ་བར་བྱེད། །ཕྱི་དང་
ལུས་ལ་(ཁྱབ་ཀྱང་ངོ་བོ་ཆོས་ཀྱི་དབྱིངས)དབྱེར་མེད་ཡུལ་དང་རྣམ་པར་བྲལ་བ་སྣང་བ་ཙམ་ནི་མཁའ་ལ་
གནས་པ་ཡི། །སེམས་ལ་སེམས་དག་གིས་ནི་བདག་གིས་འཁྱུད་དེ་འགྲོ་བ་དུ་མའི་གཟུགས་ཅན་ད་
ནི་གཅིག་པུའོ། །ཞེས་གསུངས་ཤིང་། བདེ་མཆོག་བསྟོད་འགྲེལ་ལས་ཀྱང་། དངོས་གྲུབ་ནི་ཕྱག་རྒྱ་
ཆེན་པོའི་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པ་ཐམས་ཅད་ཀྱི་མཆོག་དང་ལྡན་པའོ། ཞེས་གསུངས་པའི་
ཕྱིར་འདི་ཉིད་ཤེར་ཕྱིན་བསྒོམ་པ་ཡང་ཡིན་ཏེ། དེའི་ཕན་ཡོན་ནི་ཡུམ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཤེས་ན་ཆོས་ཐམས་ཅད་ཀྱི་
མདོ་དང་རྒྱས་པ་ཤེས་པར་འགྱུར་རོ།།ཞེས་གསུངས་པའོ། ། དེ་ཉིད་རྡོ་རྗེའི་རྣལ་འབྱོར་ཀྱང་ཡིན་ཏེ། རྩ་རྒྱུད་
དབང་མདོར་བསྟན་ལས། དངོས་པོ་དངོས་མེད་ཡང་དག་སྦྱོར། །རྡོ་རྗེའི་རྣལ་འབྱོར་གཉིས་མེད་
མཆོག །གཟུགས་དང་གཟུགས་མེད་རྣམ་པར་གྲོལ། །པྲ་ཕབ་མེ་ལོང་ལ་བཞིན་ནོ། །ཞེས་པ་དང༌། དེ་
བཞིན་དུ་རྣམ་པ་གཞན་གྱི་སྒོ་ནས་ཀྱང་དུ་མ་ནས་བསྔགས་ཤིང༌། འཕགས་པ་སྤྱན་རས་གཟིགས་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དབང་ཕྱུག་གིས་ཀྱང་། དུས་ཀྱི་འཁོར་ལོའི་འགྲེལ་ཆེན་དྲི་མེད་འོད་ཀྱི་ཐོག་མར། རྣམ་རྟོག་བསྒོམ་
པ་ལས་འདས་པ། །ཕྱག་རྒྱ་ཆེན་པོའི་མི་འགྱུར་བདེ། །གཟུང་དང་འཛིན་པ་དབྱིབས་དག་དང༌། རྟོག་
དང་བརྗོད་པ་རྣམ་པར་སྤངས། །དྲི་ཟའི་གྲོང་ཁྱེར་རྣམ་པ་དང་། །པྲ་ཕབ་པ་ཡི་རང་བཞིན་ཅན། །
ཐབས་དང་ཤེས་རབ་བདག་ཉིད་སྦྱོར། །ཨེ་ཝཾ་ཡི་གེ་དེ་ལ་འདུད། །ཅེས་པ་དང༌། ཕྲ་རབ་རྡུལ་གྱི་
ཆོས་ཉིད་འདས། །པྲ་ཕབ་པ་ཡི་རང་བཞིན་ཅན། །རྣམ་པ་ཀུན་གྱི་མཆོག་ལྡན་མ། །ཕྱག་རྒྱ་ཆེན་མོ་དེ་
ལ་འདུད། །ཅེས་པ་དང་། སངས་རྒྱས་ཀུན་གྱི་སྐྱེད་མཛད་མ། །སྐྱེ་བ་དང་ནི་འཇིག་པ་སྤངས། །ཀུན་
དུ་བཟང་པོའི་སྤྱོད་པ་ཅན། །སྣ་ཚོགས་ཡུམ་དེ་ལ་ཕྱག་འཚལ། །ཞེས་པ་དང་། ཨཱ་ལི་ཀཱ་ལི་སྙོམས་
འཇུག་དང་། །ཧཱུྃ་ཕཊ་ཡི་གེ་སོགས་སྤངས་ཀྱང་། །འགྱུར་བ་མེད་ལས་འཁྲུངས་པའི་སྐུ། །དུས་ཀྱི་
འཁོར་ལོ་དེ་ལ་འདུད། །ཅེས་བསྟོད་ལ། བཅོམ་ལྡན་འདས་ཀྱིས་ཀྱང་། དོན་དམ་པའི་མཚན་ཡང་
དག་པར་བརྗོད་པར། འདི་ལྟར་སངས་རྒྱས་བཅོམ་ལྡན་འདས། །རྫོགས་པའི་སངས་རྒྱས་ཨ་ལས་
བྱུང༌། །ཞེས་པ་ནས། ཐམས་ཅད་ཐམས་ཅད་ཁྱོད་ལ་འདུད། །ཡེ་ཤེས་སྐུ་ཉིད་ཁྱོད་ལ་འདུད། །ཅེས་
པའི་བར་དུ་འདི་ཉིད་ཁོ་ན་ལ་བསྔགས་ཤིང༌། མདོ་རྒྱུད་གཞན་དུ་མ་ལས་ཀྱང་། ལེགས་པར་བསྟོད་
པ་རྣམ་དག་ལེགས་པའི་ལམ་ཕུན་སུམ་ཚོགས་པའོ། ། །།
༈ ད་ནི་གཞི་དང་ལམ་དང་འབྲས་བུའི་སྒོ་ནས་ཆོས་ཟབ་མོའི་གནས་ལུགས་ངོ་སྤྲད་པར་བྱ་སྟེ།
ལེགས་པར་གསུངས་པ་བསྟན་པའི་མཐར་ཐུག་དབུ་མ་དང་ཤེས་རབ་ཀྱི་ཕ་རོལ་ཏུ་ཕྱིན་པ་དང་རྒྱུད་
སྡེ་ཟབ་མོའི་དེ་ཁོ་ན་ཉིད་ཡིན་ལ་དེ་དག་རེ་རེ་ཞིང་ཡང་གཞི་ལམ་འབྲས་བུའི་ཚུལ་གྱིས་གཏན་ལ་་་་
ཕབ་སྟེ་གནས་ལུགས་ཀྱི་དོན་གཅིག་ལ་འཇུག་པ་རིགས་ཤིང་ཤིང་རྟ་ཆེན་པོ་རྣམས་ཀྱི་སྲོལ་ཡང་་་་་
ཡིན་པའི་ཕྱིར་རོ། །དེ་ལ་དོན་དང་པོའི་དབང་དུ་མཛད་ནས་གཞི་དང་རྟེན་དང་གནས་ཞེས་པ་རྣམ་
གྲངས་ཀྱི་དོན་ཅན་ནི་ཕལ་ཆེ་བ་རྣམས་ཕུང་པོ་ཁམས་དང་སྐྱེ་མཆེད་ཁོ་ན་བཞེད་མོད་ཀྱི། དེ་ལྟ་
ན་དོན་ལ་གཞི་མ་གྲུབ་པར་ཐལ་བའི་ཕྱིར་གྲུབ་པའི་མཐའ་ལེགས་པར་སྨྲ་བ་མ་ཡིན་པར་མངོན་
༈ དེས་ན་ཀུན་རྫོབ་དང་དོན་དམ་པའི་གཞི་གཉིས་ཁས་བླངས་ནས་རེ་ཞིག་ཀུན་རྫོབ་ཀྱི་གཞི་
ནི་ཀུན་གཞིའི་རྣམ་ཤེས་ལ་བསམས་ན་ལེགས་ཏེ། ཆོས་མངོན་པའི་མདོ་ལས། ལེན་པའི་རྣམ་པར་



ངོ་སྤྲོད་གནས་ལུགས་གསལ་བ། །
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་འབབ། །ཅེས་གསུངས་ཤིང༌། དམ་པའི་
ཆོས་མངོན་པ་ཀུན་ལས་བཏུས་རྩ་འགྲེལ་ལས་ཀྱང་། ཕུང་པོ་ལ་སོགས་པ་ཀུན་ཏུ་འབྱུང་བ་ལ་དེའི་
ས་བོན་ཡོངས་སུ་རྒྱས་པ་ནི་བག་ཆགས་ཞེས་བྱའོ། །ས་བོན་ཐམས་ཅད་པ་ཞེས་བྱ་བ་ནི་ཕུང་པོ་ལ་
སོགས་པ་དེ་དག་ཉིད་འབྱུང་བའི་ས་བོན་དང་ལྡན་པའི་ཕྱིར་རོ། །དེར་ཆོས་རྣམས་ས་བོན་དུ་འདུ་
བའམ་བདག་ཏུ་འཛིན་པས་སེམས་སུ་འདུ་བའི་ཕྱིར་ཀུན་གཞིའི་རྣམ་པར་ཤེས་པའོ། །སྔོན་གྱི་ལས་
ལ་སོགས་པར་འབྱུང་བའི་ཕྱིར་རྣམ་པར་སྨིན་པའི་རྣམ་པར་ཤེས་པའོ། ། ཡང་དང་ཡང་དུ་ཉིང་
འཚམས་སྦྱོར་བར་བྱེད་པས་ལེན་པའི་ཕྱིར་ལེན་པའི་རྣམ་པར་ཤེས་པའོ། །དེ་ནི་སེམས་ཞེས་བྱ་སྟེ་
ཆོས་ཐམས་ཅད་ཀྱི་བག་ཆགས་བསགས་པའི་ཕྱིར་རོ། །ཞེས་པ་དང་། ཁམས་ཀྱིས་བསྡུས་པ་གང་ཞེ་
ན༑ ཕུང་པོ་དང་ཁམས་དང་སྐྱེ་མཆེད་ཐམས་ཅད་ཀུན་གཞིའི་རྣམ་པར་ཤེས་པས་བསྡུས་པ་སྟེ་དེ་
ལ་ཐམས་ཅད་ཀྱི་ས་བོན་ཡོད་པའི་ཕྱིར་རོ། ། ཞེས་གསུངས་པ་ལྟར་ས་བོན་གྱི་ཐམས་ཅད་ཀྱི་གཞི་
ཀུན་གཞིའི་རྣམ་ཤེས་རེ་ཞིག་ཁས་བླང་དགོས་སོ། ། འོན་ཀྱང་སློབ་དཔོན་ཨ་བྷ་ཡ་ལ་སོགས་པས་
ཀུན་གཞིའི་རྣམ་ཤེས་མེད་པར་གསུངས་པ་ནི་དོན་དམ་པ་ལ་དགོངས་པ་ཡིན་གྱི་གཞན་དུ་ན་ཀུན་
རྫོབ་ལས་རྒྱུ་འབྲས་ཀྱི་རྣམ་གཞག་ཐམས་ཅད་འཇིག་པའི་ཕྱིར་འོས་པ་མ་ཡིན་ནོ། །དེས་ན་མངོན་
པ་ཀུན་ལས་བཏུས་ཀྱི་འགྲེལ་པར། ཀུན་གཞིའི་རྣམ་པར་ཤེས་པ་དེ་ཅི་ལྟར་ཡོད་པར་ཤེས་ཞེ་ན་
འདི་ལྟར་དེ་མེད་ན། ལེན་དང་བཟོད་དང་གསལ་བ་དང་། །ས་བོན་དང་ནི་ལས་རྣམས་དང་། །ལུས་
ཀྱིས་མྱོང་དང་སེམས་མེད་པའི། །སྙོམས་འཇུག་དེ་བཞིན་འཆི་མི་རུང༌། །སྡོམ་གྱི་ཚིགས་སུ་བཅད་
པ་འདིའི་དབྱེ་བ་འདི་ལྟ་སྟེ། རྣམ་པར་ངེས་པ་བསྡུ་བའི་ནང་དུ་བྱས་སོ། །རྣམ་པ་བརྒྱད་ཀྱིས་ཀུན་
གཞིའི་རྣམ་པར་ཤེས་པ་ཡོད་པ་ཉིད་དུ་རྟོགས་པར་བྱ་སྟེ། འདི་ལྟར་ཀུན་གཞིའི་རྣམ་པར་ཤེས་པ་
མེད་ན་ལུས་ཉེ་བར་ལེན་པ་མི་སྲིད་པ་དང༌། བཟོད་མ་བྱུང་བ་མི་སྲིད་པ་དང་། གསལ་བར་འབྱུང་བ་
མི་སྲིད་པ་དང་། ས་བོན་མི་སྲིད་པ་དང་། ལས་མི་སྲིད་པ་དང་། ལུས་ཀྱི་མྱོང་བ་མི་སྲིད་པ་དང༌།
སེམས་མེད་པའི་སྙོམས་འཇུག་མི་སྲིད་པ་དང༌། རྣམ་པར་ཤེས་པ་འཆི་འཕོ་མི་སྲིད་པའི་ཕྱིར་རོ། །
ཞེས་གསུངས་པའོ། ། །
༈ དོན་དམ་པའི་གཞི་ནི་ཆོས་ཀྱི་དབྱིངས་ཉིད་དེ། དེ་བཞིན་གཤེགས་པའི་སྙིང་པོ་དང༌། རང་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བཞིན་གྱི་རིགས་ལ་སོགས་པ་རྣམ་གྲངས་མང་པོས་གསུངས་པ་གང་ཡིན་པ་དེ་ཡིན་ལ་འདི་ཀུན་
གཞིའི་རྣམ་ཤེས་དང་མི་གཅིག་སྟེ། ཀུན་གཞིའི་རྣམ་ཤེས་ནི་སུམ་ཅུ་པ་ལས། དེ་ནི་མ་བསྒྲིབས་ལུང་
མ་བསྟན། །ཞེས་ཐར་པ་ལ་མི་སྒྲིབ་པའི་རྣམ་ཤེས་ངོ་བོ་ལུང་མ་བསྟན་དུ་བཤད་ནས། དགྲ་བཅོམ་
ཉིད་ན་དེ་ལྡོག་གོ །ཞེས་འགག་པར་གསུངས་ཤིང་། དེ་བཞིན་གཤེགས་པའི་སྙིང་པོ་ནི། ལང་ཀར་
གཤེགས་པར། དེ་བཞིན་གཤེགས་པའི་སྙིང་པོ་དགེ །རྟོག་གེ་ཅན་གྱི་སྤྱོད་ཡུལ་མིན། །ཞེས་པ་དང་།
རྒྱན་སྡུག་པོའི་མདོར་ཡང་ (དོན་དམ་པའི)། ས་རྣམས་སྣ་ཚོགས་ (འོད་གསལ་དུ་གནས་པ)ཀུན་གཞི་སྟེ། །བདེ་
གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་གཞིའི་སྒྲས། །དེ་བཞིན་གཤེགས་རྣམས་སྟོན་
པར་མཛད། །ཅེས་པ་དང་། ཡང་ལང་ཀའི་མདོར། སེམས་ནི་རང་བཞིན་འོད་གསལ་ཏེ། །དེ་བཞིན་
གཤེགས་པའི་སྙིང་པོ་དགེ །ཞེས་ངོ་བོ་དགེ་བར་གསུངས་ཤིང་། ཀུན་གཞིའི་སྒྲས་བསྟན་ཀྱང་རྟོག་
གེའི་སྤྱོད་ཡུལ་ལས་འདས་པར་གསུངས་པས་སོ། །དེས་ན་དོན་དམ་པའི་གཞི་རང་བཞིན་དུ་གནས་པའི་
རིགས)འདི་སྒྲུབ་པའི་ཕྱིར་འཕགས་པ་ཐོགས་མེད་ཀྱིས། རྒྱུད་བླ་མའི་འགྲེལ་པར་མདོ་དྲངས་ནས་
བཤད་པ། ཐོག་མ་མེད་དུས་ཅན་གྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་
ན་འགྲོ་ཀུན་དང༌། །མྱ་ངན་འདས་པའང་ཐོབ་པར་འགྱུར། །ཞེས་གསུངས་སོ། །དེ་ལ་ཅི་ལྟར་ན་ཐོག་
མ་མེད་པའི་དུས་ཅན་ཡིན་ཞེ་ན། དེ་བཞིན་གཤེགས་པའི་སྙིང་པོ་ཉིད་ཀྱི་དབང་དུ་མཛད་ནས་སྔོན་
གྱི་མཐའ་མི་དམིགས་སོ་ཞེས་(ཐོག་མ་མེད་པར)བསྟན་ཅིང་རབ་ཏུ་གཞག་པ་གང་ཡིན་པའོ། །དབྱིངས་
ཞེས་ བྱ་བ་ནི་ཇི་སྐད་དུ་བཅོམ་ལྡན་འདས་དེ་བཞིན་གཤེགས་པའི་སྙིང་པོ་གང་ལགས་ པ་འདི་
ནི་འཇིག་རྟེན་ལས་འདས་པའི་ཆོས་ཀྱི་སྙིང་པོ་རང་བཞིན་གྱིས་ཡོངས་སུ་དག་པའི་ཆོས་ཀྱི་སྙིང་
པོའོ། །ཞེས་གསུངས་པའོ། །ཆོས་རྣམས་ཀུན་གྱི་གནས་ཡིན་ཏེ། །ཞེས་བྱ་བ་ནི་ཇི་སྐད་དུ། བཅོམ་
ལྡན་འདས་དེའི་སླད་དུ་དེ་བཞིན་གཤེགས་པའི་སྙིང་པོ་ནི་(རང་བཞིན་རྣམ་དག་དང་གཅིག་ཏུ)འབྲེལ་པ། རྣམ་
པར་དབྱེ་བ་མེད་པ། བྲལ་མི་ཤེས་པ། (དག་པ)འདུས་མ་བྱས་པའི་ཆོས་རྣམས་ཀྱི་གནས་དང་གཞི་དང་
རྟེན་ལགས་ལ་བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་གློ་བུར་དྲི་མ་དང་ངོ་བོ་གཅིག་ཏུ་མ་་་་་
འབྲེལ་བ། རྣམ་པར་དབྱེ་བ་དང་བཅས་པའི་ཆོས། བྲལ་ཤེས་པ། (མ་དག་པ)འདུས་བྱས་ཀྱི་ཆོས་རྣམས་
ཀྱི་ཡང་གཞི་དང་གནས་དང་རྟེན་ལགས་སོ་ཞེས་གསུངས་པའོ། །དེ་ཡོད་པས་ན་འགྲོ་ཀུན་དང༌། །



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
ཞེས་བྱ་བ་ནི། ཇི་སྐད་དུ་བཅོམ་ལྡན་འདས་དེ་བཞིན་གཤེགས་པའི་སྙིང་པོ་(སྟེ་བབས་སུ)མཆིས་ན། དེ་
ལ་འཁོར་བ་ཞེས་ཚིག་གིས་བཏགས་པ་ལགས་སོ་ཞེས་གསུངས་པའོ། །མྱ་ངན་འདས་པའང་ཐོབ་
པར་འགྱུར། །ཞེས་པ་ནི་ཇི་སྐད་དུ་བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་
མཆིས་ན་(སྤང་བྱའི་དྲི་མ་གཞི་མེད་དུ་འགྱུར་བས)སྡུག་བསྔལ་ལ་ཡང་ཡིད་འབྱུང་བར་མི་འགྱུར་ཞིང་། (ཐོབ་བྱའི་
སྙིང་པོ་གཞི་མེད་དུ་འགྱུར་བས)མྱ་ངན་ལས་འདས་པ་ལ་ཡང་འདོད་པ་དོན་དུ་གཉེར་བ་དང་སྨོན་པར་ཡང་
མི་འགྱུར་རོ་ཞེས་རྒྱས་པར་གསུངས་སོ། །ཞེས་པ་དང་། རྒྱུད་བླ་མར་ཡང་། ཇི་ལྟར་འཇིག་རྟེན་ཐམས་
ཅད་དུ། །ནམ་མཁའ་ལ་ནི་སྐྱེ་ཞིང་འཇིག །དེ་བཞིན་དུ་གཞི་འདུས་མ་བྱས་ཀྱི)དབྱིངས་ལ། །དབང་པོ་
རྣམས་ནི་སྐྱེ་ཞིང་འཇིག །ཇི་ལྟར་ནམ་མཁའ་མེ་རྣམས་ཀྱིས། །སྔོན་ཅད་ ཆད)ནམ་ཡང་ཚིག་པ་
མེད། །དེ་བཞིན་(དུ་ཆོས་དབྱིངས)འདི་ནི་འཆི་བ་དང་། །ན་དང་རྒ་བའི་མེ་གསུམ་པོ)ས་མི་འཚིག །འཇིག་
རྟེན་འཆགས་པ་ན)ས་ནི་ཆུ་ལ་ཆུ་རླུང་ལ། །རླུང་ནི་མཁའ་ལ་རབ་ཏུ་གནས། །མཁའ་ནི་རླུང་དང་ཆུ་དག་
དང༌། །ས་ཡི་ཁམས་ལ་ཁྱབ་ཀྱང་ངོ་བོ་གཅིག་པར)གནས་མ་ཡིན། །དེ་བཞིན་(དུ)ཕུང་པོ་(དང)ཁམས་(དང)
དབང་པོ) རྣམས། །ལས་དང་ཉོན་མོངས་དག་ལ་གནས། །ལས་དང་ཉོན་མོངས་ནི)ཚུལ་བཞིན་
མིན། །ཡིད་ལ་བྱེད་ལ་རྟག་ཏུ་གནས། །ཚུལ་བཞིན་མ་ཡིན་ཡིད་བྱེད་ནི། །སེམས་ཀྱི་དག་པ་ལ་རབ་
གནས། །སེམས་ཀྱི་རང་བཞིན་རྣམ་དག་དེ་འདུས་བྱས་ཀྱི ཆོས་རྣམས་ནི། །ཐམས་ཅད་ལ་ཡང་(ཁྱབ་ཀྱང་ངོ་བོ་
གཅིག་པར)གནས་པ་མེད། །ཅེས་སེམས་ཀྱི་ཆོས་ཉིད་རང་བཞིན་རྣམ་དག་ཆོས་ཐམས་ཅད་ཀྱི་གཞིར་
གསུངས་ཤིང༌། རྒྱལ་བའི་ཡུམ་ལས་ཀྱང་། དེ་བཞིན་གཤེགས་པ་རྣམས་བྱུང་ཡང་རུང་། དེ་བཞིན་
གཤེགས་པ་རྣམས་མ་བྱུང་ཡང་རུང༌། ཆོས་རྣམས་ཀྱི་ཆོས་ཉིད་དང༌། ཆོས་ཀྱི་དབྱིངས་དང་ཆོས་ཀྱི་
གནས་ཉིད་དང་ཆོས་སྐྱོན་མེད་པ་དེ་ནི་(གཞི་ལ་བཞུགས་པ)དེ་བཞིན་གཤེགས་པས་དྲི་བྲལ་དུ་བྱས་ནས)མངོན་
པར་རྫོགས་པར་སངས་རྒྱས་རྒྱས་སོ། ། མངོན་པར་ཐུགས་སུ་ཆུད་དོ། ། མངོན་པར་རྫོགས་པར་
སངས་རྒྱས་ཏེ་ཐུགས་སུ་ཆུད་ནས་ཀྱང་ཆོས་ཉིད་ཟབ་མོ་འདི་སྙིང་པོ་ཉིད་དུ)གསུང་ངོ༌། །སྟོན་ཏོ། །བརྗོད་དོ། །
འགྲེལ་ཏོ། །རྣམ་པར་འབྱེད་དོ། །ཡང་དག་པར་སྟོན་ཏོ། །ཞེས་པ་དང་། དེ་བཞིན་གཤེགས་པའི་སྙིང་
པོའི་མདོར་ཡང་། རིགས་ཀྱི་བུ་(གཞི་རང་བཞིན་རྣམ་དག)འདི་ནི་ཆོས་རྣམས་ཀྱི་ཆོས་ཉིད་དེ་དེ་བཞིན་
གཤེགས་པ་རྣམས་བྱུང་ཡང་རུང༌། མ་བྱུང་ཡང་རུང་སེམས་འདི་ནི་རྟག་ཏུ་དེ་བཞིན་གཤེགས་པའི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྙིང་པོ་ཅན་ཡིན་ནོ། །ཞེས་པ་དང༌། དཔལ་ཀྱེའི་རྡོ་རྗེའི་རྒྱུད་ལས་ཀྱང༌། ལུས་ལ་ཡེ་ཤེས་ཆེན་པོ་
གནས། །རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །ལུས་ལ་གནས་ཀྱང་
ལུས་སྐྱེས་མིན། །ཞེས་པ་དང་། སམ་པུ་ཊར་ཡང་། རང་གི་ལུས་ལ་སངས་རྒྱས་བཞུགས། །གཞན་དུ་
གང་ནའང་སངས་རྒྱས་མེད། །ཅེས་པ་དང༌། གསང་འདུས་ཀྱི་བཤད་རྒྱུད་རྡོ་རྗེ་ཕྲེང་བར། རྡོ་རྗེ་
སློབ་དཔོན་ལུས་འདི་ལ། །རྒྱལ་བའི་སྐུ་ནི་རིམ་བཞིན་གནས། །དང་པོ་སྐུ་ཡི་རྡོ་རྗེ་ནི། །གཟུགས་
ཕུང་ལ་ནི་ཡང་དག་བཞུགས། །རྗེས་སུ་ཆགས་པའི་རྡོ་རྗེ་ནི། །ཚོར་བ་ཡི་ནི་ཕུང་པོར་བཞུགས། །
བཅོམ་ལྡན་གསུང་གི་རྡོ་རྗེ་ནི། །འདུ་ཤེས་ཀྱི་ནི་ཕུང་པོར་བཞུགས། །ལས་རྣམས་ཀུན་གྱི་རྡོ་རྗེ་ནི། །
འདུ་བྱེད་ཀྱི་ནི་ཕུང་པོར་བཞུགས། །བཅོམ་ལྡན་ཐུགས་ཀྱི་རྡོ་རྗེ་ནི། །རྣམ་ཤེས་ཕུང་པོར་ཡང་དག་
བཞུགས། །ཞེས་གསུངས་ཤིང་སེམས་ཀྱི་རང་བཞིན་སངས་རྒྱས་ལ་དགོངས་ནས། བརྟག་གཉིས་སུ།
སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །དེ་བསལ་ན་ནི་སངས་
རྒྱས་ཉིད། །ཅེས་གསུངས་ལ། གློ་བུར་དྲི་མ་སྦྱང་བའི་གཞི་དོན་དམ་ཆོས་ཉིད་འོད་གསལ་དྲི་བཅས་
དེ་བཞིན་ཉིད་ཀྱི་གནས་ལུགས་བསྟན་པའི་ཕྱིར། ཐེག་པ་ཆེན་པོ་རྒྱུད་བླ་མ་ལས། སངས་རྒྱས་པད་
ངན་(ལ་ཡོད་པ་དང་སྦྲང་རྩི་སྦྲང་མ་ལ་(ཡོད་པ་དང)། །སྐྲུན་ལ་སྙིང་པོ་(ཡོད་པ་དང)མི་གཙང་ནང་ན་གསེར་(ཡོད་
པ་དང)། །ས་ལ་གཏེར་(ཡོད་པ)དང་མྱུག་སོགས་འབྲས་ཆུང་(ལ་ཡོད་པ)དང་། །གོས་ཧྲུལ་ནང་ན་རྒྱལ་བའི་
སྐུ་(ཡོད་པ)དང་ནི། །བུད་མེད་ངན་མའི་ལྟོ་ན་མི་བདག་ཡོད་པ)དང༌། ས་ལ་རིན་ཆེན་གཟུགས་ཡོད་ཇི་
ལྟ་བར། །གློ་བུར་ཉོན་མོངས་དྲི་མས་སྒྲིབས་པ་ཡི། །སེམས་ཅན་རྣམས་ལ་དེ་བཞིན་ཁམས་འདི་(གཞི་
ལ)གནས(སོ། །(སྐྲུན་པ་ནི)དྲི་མ་ངན་པ་སྲོག་ཆགས་སྦྱིན་པ་མི་གཙང་པ་འབྲས་གོས་ཧྲུལ་དང༌། །སྡུག་
བསྔལ་འབར་བས་མངོན་པར་གདུངས་པའི་བུད་མེད་པ་ཡི་ཁམས་དང་མཚུངས། །སངས་རྒྱས་སྦྱང་
རྩི་སྙིང་པོ་གསེར་དང་གཏེར་དང་ནྱ་གྲོ་རིན་ཆེན་སྐུ། །གླིང་བདག་མཆོག་དང་རིན་ཆེན་གཟུགས་དང་
དྲི་མེད་ཁམས་མཆོག་མཚུངས་པ་ཉིད། །ཅེས་པ་ལ་སོགས་པ་རྒྱས་པར་གསུངས་ཤིང་། དེ་བཞིན་
གཤེགས་པའི་སྙིང་པོའི་མདོ་ལ་སོགས་པ་ལས་ཀྱང་ཚུལ་དེ་ལེགས་པར་གཏན་ལ་ཕབ་པའི་ཕྱིར། དྲི་
མ་སྦྱང་བའི་གཞི་སེམས་ཀྱི་རང་བཞིན་འོད་གསལ་རྡོ་རྗེའི་རིགས་སུ་བཞུགས་པ་ལ་ཡིད་ཆེས་པར་
གྱུར་ཅིག །



ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
ངོ་སྤྲོད་གནས་ལུགས་གསལ་བ།
༈ གཞི་དེ་ལ་གནས་པ་ཚུལ་བཞིན་མ་ཡིན་པའི་རྣམ་རྟོག་གིས་བསྐྱེད་པའི་གློ་བུར་དྲི་མ་ནི་སྦྱང་
རྒྱུ་ཡིན་ལ། དེ་སྦྱོང་བར་བྱེད་པའི་ཐབས་ལམ་ལྔ་དང་ས་བཅུ་རིམ་གྱིས་བགྲོད་དེ་བྱང་ཆུབ་ཀྱི་ཕྱོགས་
ཀྱི་ཆོས་སུམ་ཅུ་རྩ་བདུན་ཡོངས་སུ་རྫོ་གས་པར་བསྒོམ་པའི་ཚུལ་ཐེག་པ་ཐུན་མོང་བ་ལྟར་ན་ཚོགས་
ལམ་ཆུང་ངུ་དང་འབྲིང་དང་ཆེན་པོར་བྱང་ཆུབ་ཕྱོགས་མཐུན་གྱི་ཐོག་མ་དྲན་པ་ཉེར་བཞག་རྣམ་པ་
བཞི་དང༌། ཡང་དག་པར་སྤོང་བ་བཞི་དང༌། རྫུ་འཕྲུལ་གྱི་རྐང་པ་བཞི་བསྒོམ་པ་དང༌། སྦྱོར་ལམ་
དྲོད་དང་རྩེ་མོའི་སྐབས་སུ་དབང་པོ་ལྔ་དང༌། བཟོད་པ་དང་ཆོས་མཆོག་གི་སྐབས་སུ་སྟོབས་ལྔ་
བསྒོམ་པ་དང་། མཐོང་ལམ་དུ་བྱང་ཆུབ་ཀྱི་ཡན་ལག་བདུན་བསྒོམ་པ་དང་། དེ་ནས་བཟུང་སྟེ་ས་
བཅུའི་མཐར་ཐུག་པར་བསྒོམ་ལམ་གྱི་སྐབས་སུ་འཕགས་པའི་ལམ་ཡན་ལག་བརྒྱད་བསྒོམ་པ་་་་་
ཡོངས་སུ་རྫོགས་ནས་ས་བཅུ་རྒྱུན་གྱི་མཐར་མི་སློབ་པའི་ལམ་རྡོ་རྗེ་ལྟ་བུའི་ཏིང་ངེ་འཛིན་གྱིས་སྤང་
བྱའི་ལྷག་མ་ཕྲ་མོའི་བག་ལ་ཉལ་ཀུན་གཞིའི་རྣམ་ཤེས་དང་བཅས་པ་བཅོམ་ནས་སྐུ་དང་ཡེ་ཤེས་
ཀྱི་བདག་ཉིད་དུ་འཚང་རྒྱ་བར་བཞེད་ལ། ཐུན་མོང་མ་ཡིན་པ་གསང་སྔགས་རྡོ་རྗེ་ཐེག་པའི་ལུགས་
ཀྱིས་ཐེག་པ་ཆེན་པོར་སེམས་བསྐྱེད་ནས་རྗེས་ཐོབ་ཏུ་སེམས་ཅན་ལ་ཅི་ཕན་བྱེད་པའི་བསོད་ནམས་
ཀྱི་ཚོགས་རྒྱ་ཆེན་པོ་སྒྲུབ་པ་དང་། དཀྱིལ་འཁོར་འཁོར་ལོ་ལ་སོགས་པ་བསྐྱེད་པའི་རིམ་པས་རྗེས་
སུ་དཔག་པའི་ཚུལ་དུ་ལྷའི་དམིགས་པ་བསྒོམས་ནས་མོས་པ་ཡིད་ལ་བྱེད་ཅིང་། གཙོ་ཆེར་མཉམ་
བཞག་རྟོག་མེད་ཀྱི་ཏིང་ངེ་འཛིན་ཟབ་མོ་ལ་བརྟེན་ནས་མངོན་སུམ་གྱི་ཚུལ་དུ་བདེ་སྟོང་དེ་ཁོ་ན་ཉིད་
ཡིད་ལ་བྱེད་པས་རླུང་ཉི་ཁྲི་ཆིག་སྟོང་དྲུག་བརྒྱའི་འགྱུ་བ་བཀག་ནས་སྤྱན་དང་མངོན་པར་ཤེས་པ་་་
དང་ལམ་གྱི་ཡོན་ཏན་འགྱུར་མེད་བདེ་བའི་སྐ་ཅིག་ཉི་ཁྲི་ཆིག་སྟོང་དྲུག་བརྒྱ་རྫོགས་ནས་ས་བཅུ་
གཉིས་ཀྱི་དབང་ཕྱུག་རྡོ་རྗེ་འཆང་གི་གོ་འཕང་ཐོབ་པར་བཞེད་དེ། དཔལ་དུས་ཀྱི་འཁོར་ལོའི་སྒྲུབ་
ཐབས་ལེའུའི་ཚིགས་བཅད་ཉིས་བརྒྱ་སུམ་ཅུ་རྩ་གཉིས་པ་ལ་སོགས་པར། ལྷ་ཡི་དམིགས་པ་གང་
ཡིན་མངོན་སུམ་དང་ནི་རྗེས་སུ་དཔག་པ་རྣམ་པ་གཉིས་སུ་འགྱུར་བ་སྟེ། །མངོན་སུམ་དག་ནི་དེ་ཉིད་
སྦྱོར་བས་མཁའ་ལ་སྐར་མ་བཞིན་དུ་དུ་མ་ལོངས་སྤྱོད་རྫོགས་པའི་སྐུ། །མངོན་སུམ་མིན་ན་རྗེས་སུ་
དཔག་པ་ཤི་བའི་ལུས་བཞིན་དེ་ཉིད་མིན་པ་ཡིས་ནི་བརྟགས་པ་གང༌། །དེ་ནི་རི་མོ་སོགས་ལ་བལྟ་
བྱ་ཡོངས་སུ་མ་སྨིན་བློ་ཅན་རྣལ་འབྱོར་རྣམས་ཀྱིས་བསྒོམ་པའི་དོན། །གཟུགས་སམ་ཡང་ན་དཀྱིལ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
འཁོར་དག་ཀྱང་དང་པོར་བྲིས་སྐུ་ལ་ནི་དེ་ཉིད་མིན་པས་བསྒོམ་པར་བྱ། །ནམ་མཁའ་ལ་ནི་སྦྱོར་བ་
རྣམས་ཀྱིས་རང་སེམས་མ་ཚང་མེད་པ་མཐའ་དག་མཐོང་གྱུར་པ། །ལོ་ཡི་ཕྱེད་དང་ལོ་གཅིག་བླ་
མའི་ངེས་པའི་དབང་གིས་ཇི་སྲིད་ཉིད་དུ་བརྟན་པར་གྱུར་གྱི་བར། །དེ་ནས་ཕྱག་རྒྱའི་སྦྱོར་བས་ཉིན་
ཞག་འགའ་ཞིག་རྣམས་ཀྱིས་འགྱུར་བ་མེད་པ་ཉིད་དུ་རབ་ཏུ་འགྱུར། །ཞེས་གསུངས་ཤིང་། དེའི་
འགྲེལ་པར། ད་ནི་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཀྱི་སླད་དུ་ལྷའི་དམིགས་
པ་གསུངས་པ། ལྷ་ཡི་ཞེས་པ་ལ་སོགས་པ་སྟེ། འདིར་སེམས་ཅན་རྣམས་ཀྱི་བསམ་པའི་དབང་གིས་
རྣལ་འབྱོར་པ་རྣམས་ཀྱི་ལྷའི་དམིགས་པ་གང་ཡིན་མངོན་སུམ་དང་ནི་རྗེས་སུ་དཔག་པ་རྣམ་པ་
གཉིས་སུ་འགྱུར་བ་སྟེ། མངོན་སུམ་དང་རྗེས་སུ་དཔག་པ་དེ་དག་ལས་མངོན་སུམ་གང་ཡིན་པ་དག་
ནི་དེ་ཉིད་སྦྱོར་བས་མཁའ་ལ་སྐར་མ་བཞིན་དུ་འགྱུར་ཏེ་སྐར་མ་བཞིན་དུ་དུ་མ་ལོངས་སྤྱོད་རྫོགས་
པའི་སྐུ་ཞེས་པ་ནི་ཤ་ལ་སོགས་པའི་མིག་གིས་གཟུང་བར་བྱ་བ་སྲིད་པ་གསུམ་དང་དུས་གསུམ་རྨི་
ལམ་དང་སྒྱུ་མ་དང་མཚུངས་པའོ། །འདིར་དང་པོར་ལས་དང་པོ་པའི་རྣལ་འབྱོར་པས་མངོན་པར་
ཤེས་ པ་ མེད་ པར་ཤའི་ མིག་གིས་ སྣ་ ཚོགས་ (སྟོང་གཟུགས)མཐོང་ངོ༌། །དེ་ནས་མངོན་ པར་ ཤེས་
པའི་འཚམས་(མཚམས) ཀྱི་དབང་གིས་ལྷའི་མིག་གིས་མཐོང་ངོ༌། །དེ་ནས་ཆགས་པ་དང་བྲལ་
བ(ས་དང་པོ)འི་འཚམས་（མཚམས） ཀྱི་དབང་གིས་སངས་རྒྱས་ ཀྱི་སྤྱན་གྱིས་གཟིགས་སོ། །དེ་ནས་
བྱང་ཆུབ་སེམས་དཔའི་(བསྒོམ་ལམ་བཅུའི) འཚམས་（མཚམས] ཀྱི་དབང་གིས་ཤེས་རབ་ཀྱི་སྤྱན་གྱིས་
གཟིགས་སོ། །དེ་ནས་ཡང་དག་པར་རྫོགས་པའི་སངས་རྒྱས་ཀྱི་(ས་བཅུ་གཉིས་པའི་འཚམས་(མཚམས]
ཀྱི་དབང་རྣམ་པར་མི་རྟོག་པ་ཉིད)གིས་ཡེ་ཤེས་ཀྱི་སྤྱན་གྱིས་གཟིགས་ཏེ། ལྷག་མ་ཀུན་ལས་རྣམ་གྲོལ་
ཞིང་
(ནམ་མཁའི་ལམ་ལ་རབ་གནས་པ། །ཡིད་བཞིན་ནོར་བུ་ཆེན་པོ་འཆང)། །ཞེས་སོ། །དེ་ལྟར་དེ་བཞིན་གཤེགས་པའི་
ཤ་ལ་སོགས་པའི་སྤྱན་ལྔ་པོ་རྣམས་ནི་སྟོང་པ་ཉིད་འོད་གསལ)གཟིགས་པའི་སླད་དུ་སྟེ། སེམས་ཅན་
གཞན་རྣལ་འབྱོར་མེད་པརྣམས་ནི་སྟོང་པ་ཉིད་ལྟ་བའི་ཡུལ་ལ་དམུས་ལོང་ངོ༌། །འདི་རྣམས་ཀྱི་རྒྱས་
པ་(ས་ཐོབ་ཚུལ་ལ་སོགས)ནི་མཆོག་ཏུ་མི་འགྱུར་བའི་ཡེ་ཤེས་གྲུབ་པ་ལས་བརྗོད་པར་བྱ་སྟེ། དེ་ཁོ་ན་ཉིད་
སྒོམ་པའི་ངེས་པའོ། །དེ་ཁོ་ན་ཉིད་མ་ཡིན་(པ་མོས་པ་ཡིད་ལ་བྱེད)པའི་སྒྲུབ་པ་ལ་མངོན་སུམ་མིན་ན་རྗེས་
སུ་དཔག་པ་ཤི་བའི་ལུས་(ལ་སེམས་ཅན་དུ་མོས་པ་བྱེད་པ)བཞིན་དེ་ཉིད་མིན་པ་ཡིས་ནི་བརྟགས་པ་གང་།དེ་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
ནི་རི་མོ་སོགས་ལ་བལྟ་བྱ་ཞེས་པ་ནི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་སྐུ་གཟུགས་
རི་མོར་བྱས་པའམ་ལུགས་མའམ་དཀྱིལ་འཁོར་གྱི་འཁོར་ལོ་བྲིས་ནས་
(དོན་དམ་གྱི་ལྷ་ཡིན)ངེས་པའི་
རྣམ་པར་(མོས་པ)བལྟ་བར་བྱས་ཏེ། བྱིས་པའི་རྣལ་འབྱོར་པ་(འོད་གསལ་མཐོང་བའི་སྐལ་བ)དམན་པ་རྣམས་
ཀྱིས་བསྒོམ་པའི་དོན་དུའོ་ཞེས་པ་རྣམ་པར་རྟོག་པའི་བསྒོམ་པའི་ངེས་པའོ། །ད་ནི་རྣམ་པར་རྟོག་པ་
བསྒོམ་པའི་ཐབས་གསུངས་པ། གཟུགས་ཞེས་པ་ལ་སོགས་པ་སྟེ་འདིར་བྱིས་པའི་རྣལ་འབྱོར་པ་
རྣམས་ཀྱི་རང་གི་སེམས་ཀྱི་ནུས་པའི་གཟུགས་ཞེས་པ་ལྷ་གཅིག་གམ་དཀྱིལ་འཁོར་བྲིས་སྐུར་བྲིས་
པ་(ལ་སངས་རྒྱས་སུ་མོས་པ)བསྒོམ་པར་བྱ་སྟེ། དང་པོར་བྲིས་སྐུ་ལ་ནི་དེ་ཉིད་མིན་པས་རང་སེམས་བསྒོམ་
པར་བྱ། །ཞེས་སོ། །དེ་ཁོ་ན་ཉིད་ཡིད་ལ་བྱེད་པ་རྣམས)ཀྱིས་ཀྱང་ནམ་མཁའ་ལ་ནི་དེ་ཉིད་སྦྱོར་བ་དག་
གིས་ཞེས་པ་སྟོང་པ་ཉིད་དང་རྡོ་རྗེའི་སྦྱོར་བས་རང་སེམས་མཐའ་དག་མ་ཚང་མེད་པ་མཐོང་གྱུར་
པ༑ ༑ཞེས་པ་རྣམ་པ་ཐམས་ཅད་པ་སྟེ་གཟུགས་དང་དཀྱིལ་འཁོར་གྱི་འཁོར་ལོ་བརྟགས་པ་མེད་པའི་
ཕྱིར་རོ། །དེ་ལྟར་གཟུགས་ལ་སོགས་པ་བྲིས་སྐུར་བྲིས་པ་བརྟགས་པ་འམ་སྟོང་པ་ཉིད་ཀྱི་གཟུགས་
མ་བརྟགས་པ་ལོའི་ཕྱེད(ཟླ་དྲུག་གོམས་པའི་སྦྱོར་བ་ཉིད)དམ་ལོ་གཅིག་བླ་མའི་ངེས་པའི་དབང་གིས་ཇི་སྲིད་
ཉིད་དུ་རང་སེམས་བརྟན་པར་གྱུར་གྱི་བར་དུ་བསྒོམ་པ)འོ། །དེ་ནས་ཕྱག་རྒྱའི་སྦྱོར་བས་ཞེས་པ་ནི་སོ་
སོར་སྡུད་པ་དང་བསམ་གཏན་དང་སྲོག་རྩོལ་དང་འཛིན་པའི་སྟོབས་ཀྱིས་རང་སེམས་བརྟན་པ་སྐྱེས་
པར་གྱུར་ པ་ན་ དེ་ནས་(རྗེས་དྲན་དག་པའི་མགོ་བརྩམས་ཏེ)ཕྱག་རྒྱའི་སྦྱོར་བས་(བྱང་ཆུབ་ཀྱི་སེམས་མི་འཕོ་ན)ཉིན་
ཞག་འགའ་ཞིག་རྣམས་ཀྱིས་ཞེས་པ་ནི་དུས་ཀྱི་འཁོར་ལོའི་ཉིན་ཞག་ཉི་ཤུ་རྩ་ལྔ་ལྷག་པའི་བརྒྱ་ཕྲག་
བཅུ་གཅིག་གིས་སོ་ཞེས་པ་ངེས་པ་སྟེ་ཉིན་ཞག་འདི་རྣམས་ཀྱིས་བྱང་ཆུབ་ཀྱི་སེམས་འགྱུར་བ་མེད་
པ་ཉིད་རབ་ཏུ་འགྱུར་ཏེ་དྲི་མ་མེད་པ་ཉིད་དུ་འགྱུར་རོ་ཞེས་(ཏིང་ངེ་འཛིན་གྱི་ཡན་ལག་དང་འབྲེལ་ལོ། །ཞེས་
པ་དང༌། ལེའུ་ལྔ་པའི་མཆོག་ཏུ་མི་འགྱུར་བ་གྲུབ་པར་ཡང༌། ཤེས་རབ་ཀྱི་ཆགས་པ་ལས་བྱུང་བ་
མི་འགྱུར་བའི་བདེ་བ་ཆེན་པོའི་སྐ་ཅིག་རྣམས་ཀྱིས་དེ་བཞིན་གཤེགས་པའི་ས་འདི་རྣམས་ཐོབ་སྟེ་
མི་འཕོ་བའི་སྐ་ཅིག་བརྒྱ་ཕྲག་བཅོ་བརྒྱད་ཐོབ་པས་ས་དང་པོ་ཐོབ་པོ། །གྲངས་འདིས་ས་བཅུ་གཉིས་
ཀྱི་མཐར་ཐུག་པར་རོ། །མི་འགྱུར་བའི་སྐ་ཅིག་ཉི་ཁྲི་ཆིག་སྟོང་དྲུག་བརྒྱ་རྣམས་ཀྱིས་ས་བཅུ་གཉིས་
ཐོབ་སྟེ། ཡན་ལག་བཅུ་གཉིས་འགགས་པ་ཇི་སྲིད་པར་རོ། །དུས་སྦྱོར་བཅུ་གཉིས་འགགས་པས་ཟླ་
༡༡



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བ་བཅུ་གཉིས་འགག་གོ །ཟླ་བ་བཅུ་གཉིས་འགགས་པས་ཉིན་ཞག་སུམ་བརྒྱ་དྲུག་ཅུ་འགག་གོ །
ཉིན་ཞག་སུམ་བརྒྱ་དྲུག་ཅུ་འགགས་པས་ཆུ་ཚོད་ཉི་ཁྲི་ཆིག་སྟོང་དྲུག་བརྒྱ་རྣམས་འགག་སྟེ་དེ་ལྟར་
ཕྱི་རོལ་ལ་ཇི་ལྟ་བ་དེ་བཞིན་དུ་ལུས་ལ་ཆུ་ཚོད་ཀྱི་གྲངས་ཀྱི་དབུགས་རྣམས་འགག་གོ ། དབུགས་
འགགས་པས་ལུས་འགག་སྟེ་བྱང་ཆུབ་ཀྱི་སེམས་འགྱུར་བ་མེད་པའི་སྐ་ཅིག་རྣམས་ཀྱིས་སོ། །ཞེས་
གསུངས་པ་གང་ཡིན་པའོ། །
༈ དེ་ལྟ་བུའི་ལམ་རྣམ་པར་དག་པ་ཡང་ལྟ་བ་དང་སྒོམ་པ་དང་སྤྱོད་པ་རྣམ་པར་དག་པ་ལ་རག་
ལས་པའི་ཕྱིར་དོན་དང་པོའི་དབང་དུ་མཛད་དེ། དུས་འཁོར་ནང་ལེའི་ཚིགས་བཅད་བརྒྱ་ལྔ་བཅུ་རྩ་
ལྔ་པར། བདག་མེད་ལས་ཀྱི་རྣམ་སྨིན་སྲིད་པ་གསུམ་དང་དུས་ཀྱི་འགྲོ་བ་ཡན་ལག་བཅུ་གཉིས་རྟེན་
འབྲེལ་ལས། །ཡང་དག་བྱུང་དང་རིག་བྱེད་བདེན་པ་གཉིས་ཀྱིས་བསྒྱུར་བའི་དགུ་ནི་མ་འདྲེས་སངས་
རྒྱས་ཆོས་རྣམས་ཏེ། །ཕུང་པོ་ལྔ་དང་སྐུ་གསུམ་ལྷན་སྐྱེས་ཞེས་དང་དེ་བཞིན་ཉིད་དུ་བེམ་པོ་མ་ཡིན་
སྟོང་པ་ཉིད། །འདི་དག་གང་དུ་གསུངས་པ་དེ་ནི་ངེས་པར་རྡོ་རྗེ་ཅན་གྱི་བསྟན་པ་དག་ཏུ་རབ་ཏུ་་་
འགྱུར། །ཞེས་གསུངས་ཏེ། དེའི་འགྲེལ་པར་ད་ནི་མཆོག་གི་དང་པོའི་སངས་རྒྱས་ལས་འཇམ་དཔལ་
གྱིས་རང་དང་གཞན་གྱི་ལྟ་བའི་འདོད་པའི་རྣམ་པར་བཞག་པ་གསུངས་པ། འདིར་འཇིག་རྟེན་ཀུན་
རྫོབ་ཀྱིས་རྣམ་པར་དཔྱད་ན་འཇིག་རྟེན་གྱི་དངོས་གྲུབ་ཀྱི་སླད་དུ་ལྟ་བ་ཐམས་ཅད་ཀྱི་གྲུབ་པའི་
མཐའ་མཚུངས་སོ། །འདི་ལྟ་སྟེ། དངོས་པོ་གང་དང་གང་གིས་ནི། །མི་རྣམས་ཡིད་ནི་ཡང་དག་སྦྱར། །
དཔེ་དེའི་རང་བཞིན་ཉིད་འགྱུར་ཏེ། །སྣ་ཚོགས་གཟུགས་ཀྱིས་ནོར་བུ་བཞིན། །ཞེས་པ་སྟེ་དངོས་
པོའི་རྣམ་པར་བརྟག་པ་མཚུངས་ཤིང་དེ་བཞིན་དུ་ཁམས་དང་དབང་པོ་ལ་སོགས་པ་རྣམ་པར་དཔྱོད་
པའང་མཚུངས་ལ་ཐ་སྙད་ཅན་བྱེད་པ་པོ་དང་བྱེད་པ་ལ་སོགས་པ་ལ་ཡང་མཚུངས་ཏེ་སངས་རྒྱས་
པ་དང་མུ་སྟེགས་པ་དག་ལ་བྱེ་བྲག་མེད་དོ། །སྟོང་པ་ཉིད་ཀྱི་དེ་ཁོ་ན་ཉིད་ལ་ནི་བྱེ་བྲག་ཡོད་དེ། དེ་
ཡང་བདག་མེད་ཅེས་པ་ལ་སོགས་པའོ། །བདག་མེད་ནི་རྣམ་པ་གཉིས་ཏེ་གང་ཟག་གི་བདག་མེད་
པ་དང་ཆོས་ཀྱི་བདག་མེད་པའོ། །ལས་ཀྱི་རྣམ་སྨིན་ནི་རྣམ་པ་གསུམ་སྟེ་ལུས་དང་ངག་དང་ཡིད་
ཀྱིའོ། །སྲིད་པ་གསུམ་ཞེས་པ་ནི་འདོད་པ་དང་གཟུགས་དང་གཟུགས་མེད་པའོ། །དུས་ཀྱི་འགྲོ་བ་
ཞེས་པ་ནི་དམྱལ་བ་དང་ཡི་དྭགས་དང་དུད་འགྲོ་དང་མི་དང་ལྷ་མ་ཡིན་དང་ལྷ་རྣམས་ཀྱི་འགྲོ་་་་་



ཇོ་ནང་ལོ་ཙཱ་བ་བློ་གྲོས་དཔལ། །
ངོ་སྤྲོད་གནས་ལུགས་གསལ་བ། །
པོད་དང་པོ།
སྟེ་འགྲོ་བ་དྲུག་གོ །ཡན་ལག་བཅུ་གཉིས་རྟེན་ཅིང་འབྲེལ་པར་འབྱུང་བ་སྟེ་དེ་ལས་དངོས་སུ་ཡང་་་་
དག་འབྱུང་བ་ནི་འགྲོ་བ་དྲུག་པོ་རྣམས་སོ། །རིག་བྱེད་བདེན་པ་ཞེས་པ་ནི་འཕགས་པའི་བདེན་པ་
བཞི་སྟེ་སྡུག་བསྔལ་དང་ཀུན་འབྱུང་དང་ལམ་དང་འགོག་པའི་མཚན་ཉིད་དོ། །གཉིས་ཀྱིས་བསྒྱུར་
བའི་དགུ་ ཞེས་པ་བཅོ་བརྒྱད་ནི་མ་འདྲེས་སངས་རྒྱས་ཆོས་རྣམས་ཏེ་འཆད་པརའགྱུར་བ་ལས་
བརྗོད་པར་བྱའོ། །ཕུང་པོ་ལྔ་ཞེས་པ་ནི་གཟུགས་ལ་སོགས་པའོ། །སྐུ་གསུམ་ཞེས་པ་ནི་ཆོས་ཀྱི་སྐུ་
ལ་སོགས་པའོ། །ལྷན་ཅིག་སྐྱེས་པའི་སྐུ་ནི་བཞི་པའོ། །དེ་བཞིན་དུ་བེམ་པོ་མ་ཡིན་སྟོང་པ་ཉིད་ནི་
རྣམ་པ་ཐམས་ཅད་ཀྱི་མཆོག་དང་ལྡན་པ་པྲ་ཕབ་པ་ལྟ་བུའོ། །བདག་མེད་ལ་སོགས་པ་འདི་དག་
གང་དུ་ཞེས་པ་ཐེག་པ་གསུམ་དུ་སྟོན་པ་པོས་གསུངས་པ་དེ་ནི་རབ་ཏུ་གསལ་ཞིང་ངེས་པར་རྡོ་རྗེ་
ཅན་གྱི་བསྟན་པ་སྟེ་སངས་རྒྱས་པའི་ལྟ་བའི་དབང་གིས་སེམས་ཅན་གྱི་བསམ་པས་སོ། །ཞེས་པ་དེ་
བཞིན་གཤེགས་པའི་ངེས་པའོ། །ཞེས་གསུངས་པའོ། །འདིའི་མཐར་ཐུག་གི་ལྟ་བ་སྟོང་པ་ཉིད་དང་
བདག་མེད་དང་མཐའ་བྲལ་གྱི་སྒོ་ནས་ཁོང་དུ་ཆུད་པར་བྱ་དགོས་ཏེ། དེ་ལ་སྟོང་པ་ཉིད་ཀྱི་ཚུལ་ནི།
གསུང་རབ་ལས། ནང་སྟོང་པ་ཉིད་དང་། ཕྱི་སྟོང་པ་ཉིད་དང༌། ཕྱི་ནང་སྟོང་པ་ཉིད་དང༌། སྟོང་པ་
ཉིད་སྟོང་པ་ཉིད་དང༌། ཆེན་པོ་སྟོང་པ་ཉིད་དང་། དོན་དམ་པ་སྟོང་པ་ཉིད་དང་། འདུས་བྱས་སྟོང་པ་
ཉིད་དང་། འདུས་མ་བྱས་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་དང་། ཐོག་མ་དང་ཐ་
མ་མེད་པ་སྟོང་པ་ཉིད་དང༌། དོར་བ་མེད་པ་སྟོང་པ་ཉིད་དང༌། རང་བཞིན་སྟོང་པ་ཉིད་དང་།
ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་དང༌། མི་དམིགས་པ་སྟོང་པ་
ཉིད་དང༌། དངོས་པོ་མེད་པ་སྟོང་པ་ཉིད་དང་། ངོ་བོ་ཉིད་སྟོང་པ་ཉིད་དང་། དངོས་པོ་མེད་པའི་ངོ་བོ་
ཉིད་སྟོང་པ་ཉིད་དེ་བཅོ་བརྒྱད་གསུངས་པའི་སྟེང་དུ་རང་གི་ངོ་བོ་སྟོང་པ་ཉིད་དང་གཞན་གྱི་ངོ་
བོ་སྟོང་པ་ཉིད་བསྣན་ཏེ་ཉི་ཤུར་གསུངས་པ་དང༌། འགའ་ཞིག་ཏུ་དེ་གཉིས་དང་མི་དམིགས་པ་སྟོང་
པ་ཉིད་དང་ངོ་བོ་ཉིད་སྟོང་པ་ཉིད་དེ་བཞི་པོ་བསྡུས་ནས་བཅུ་དྲུག་ཏུ་ཡང་གསུངས་པ་ལས། ཡུམ་དུ།
ནང་སྟོང་པ་ཉིད་ནི་ནང་སྟོང་པ་ཉིད་ཀྱིས་སྟོང་ངོ་ཞེས་སོགས་གསུངས་པའི་རྗེས་སུ་འབྲངས་ཏེ། རང་
རང་ངོ་བོས་སྟོང་པའི་ཕྱིར། །སྟོང་པ་ཉིད་ནི་ཉི་ཤུར་འདོད། །ཅེས་པཎྜི་ཏ་སེང་གེ་བཟང་པོ་ལ་སོགས་
པ་བཞེད་པ་ནི་ཀུན་རྫོབ་ཐམས་ཅད་དཔྱད་ན་ཅིར་ཡང་མ་གྲུབ་པའི་སྟོང་ཉིད་ལྟ་བ་ཐུན་མོང་པ་དང་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
མཐུན་པར་མངོན་ལ། ཡོད་པ་ལ་ཡང་ཡོད་པར་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །མེད་
པ་ལ་ཡང་མེད་པ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །འདི་ནི་སྟོང་པ་ཉིད་ལ་འཇུག་
པ་ཡང་དག་པ་སྟེ་ཕྱིན་ཅི་མ་ལོག་པའོ། །ཞེས་གསུངས་པའི་རྗེས་སུ་འབྲངས་ཏེ་དབུས་མཐར། ཟ་
བ་བཟའ་དང་དེ་ཡི་ལུས། །གནས་ཀྱི་གཞི་ཡི་སྟོང་པ་ཉིད། །དེ་ཡང་གང་གིས་ཇི་ལྟར་མཐོང་། །གང་
ཕྱིར་དེ་ཡང་སྟོང་པ་ཉིད། །དགེ་གཉིས་ཐོབ་པར་ བྱ་བའི་ ཕྱིར། །རྟག་ཏུ་སེམས་ཅན་ཕན་བྱའི་
ཕྱིར། །འཁོར་བ་གཏང་བར་མི་བྱའི་ཕྱིར། །དགེ་བ་མི་ཟད་བྱ་བའི་ཕྱིར། །རིགས་ཀྱང་རྣམ་པར་དག་
བྱའི་ཕྱིར། །མཚན་དང་དཔེ་བྱད་ཐོབ་བྱའི་ཕྱིར། །སངས་རྒྱས་ཆོས་རྣམས་དག་བྱའི་ཕྱིར། །བྱང་
ཆུབ་སེམས་དཔའ་སྒྲུབ་པར་བྱེད། །ཅེས་གསུངས་ཤིང་། དེའི་འགྲེལ་པར་དེ་ལ་ཟ་བ་སྟོང་པ་ཉིད་ནི་
ནང་གི་སྐྱེ་མཆེད་རྣམས་ལས་བརྩམས་སོ། །བཟའ་བ་སྟོང་པ་ཉིད་ནི་ཕྱི་རོལ་གྱི་རྣམས་སོ། །དེའི་
ལུས་ནི་ཟ་བ་དང་བཟའ་བ་དེ་གཉིས་ཀྱི་གནས་གང་ཡིན་པ་སྟེ་ཁོག་པའོ། །དེའི་སྟོང་པ་ཉིད་ནི་ཕྱི་
ནང་སྟོང་པ་ཉིད་ཅེས་བྱའོ། །གནས་ཀྱི་གཞི་ནི་སྣོད་ཀྱི་འཇིག་རྟེན་ཏེ་དེ་རྒྱ་ཆེ་བའི་ཕྱིར་དེའི་སྟོང་པ་
ཉིད་ནི་ཆེན་པོ་སྟོང་པ་ཉིད་ཅེས་བྱའོ། །ནང་གི་སྐྱེ་མཆེད་ལ་སོགས་པ་དེ་ཡང་གང་གིས་སྟོང་པར་
མཐོང་ཞེ་ན་སྟོང་པ་ཉིད་ཤེས་པ་སྟེ་དེའི་སྟོང་པ་ཉིད་ནི་སྟོང་པ་ཉིད་སྟོང་པ་ཉིད་དོ། །ཇི་ལྟར་དོན་དམ་
པའི་རྣམ་པར་མཐོང་བ་དེའི་སྟོང་པ་ཉིད་ནི་དོན་དམ་པ་སྟོང་པ་ཉིད་དོ། ། གང་གི་ཕྱིར་བྱང་ཆུབ་
སེམས་དཔའ་སྒྲུབ་པར་བྱེད་དེ་དེ་ཡང་སྟོང་པ་ཉིད་དོ། ། ཅིའི་ཕྱིར་སྒྲུབ་པར་བྱེད་ཅེ་ན་དགེ་གཉིས་
ཐོབ་པར་བྱ་བའི་ཕྱིར་ཞེས་བྱ་བ་སྟེ། དགེ་གཉིས་ནི་འདུས་བྱས་དང་འདུས་མ་བྱས་སོ། ། རྟག་ཏུ་
སེམས་ཅན་ཕན་བྱའི་ཕྱིར་ཞེས་བྱ་བ་ནི་སེམས་ཅན་ལ་གཏན་དུ་ཕན་པར་བྱ་བའི་ཕྱིར་རོ། །འཁོར་
བ་གཏང་བར་མི་བྱའི་ཕྱིར་ཞེས་བྱ་བ་ནི་འཁོར་བ་ཐོག་མ་དང་ཐ་མ་མེད་པ་སྟོང་པ་ཉིད་དུ་མ་མཐོང་
ན་སྐྱོ་སྟེ་འཁོར་བ་ཡོངས་སུ་གཏོང་ངོ༌། །དགེ་བ་མི་ཟད་བྱས་པའི་ཕྱིར་ཞེས་བྱ་བ་ནི་ཕུང་པོ་ལྷག་མ་
མེད་པའི་དབྱིངས་སུ་ཡོངས་སུ་མྱ་ངན་ལས་འདས་པ་ན་ཡང་མི་གཏོང་ཞིང་མི་འདོར་བ་གང་ཡིན་
པའོ། །རིགས་ཀྱང་རྣམ་པར་དག་བྱའི་ཕྱིར་ཞེས་བྱ་བ་ལ་རིགས་ནི་རང་བཞིན་ཏེ་ངོ་བོ་ཉིད་ཀྱི་ཕྱིར་
རོ༑ ༑མཚན་དང་དཔེ་བྱད་ཐོབ་བྱའི་ཕྱིར་ཞེས་བྱ་བ་ནི་སྐྱེས་བུ་ཆེན་པོའི་མཚན་རྣམས་དང་བཅས་
པ་ཐོབ་པར་བྱ་བའི་ཕྱིར་རོ། །སངས་རྒྱས་ཆོས་རྣམས་དག་བྱའི་ཕྱིར། །བྱང་ཆུབ་སེམས་དཔའ་སྒྲུབ་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
པར་བྱེད། །ཅེས་བྱ་བ་ནི་སྟོབས་དང་མི་འཇིགས་པ་དང་མ་འདྲེས་པ་ལ་སོགས་པ་ལའོ། །དེ་ལྟར་རེ་
ཞིག་སྟོང་པ་ཉིད་བཅུ་བཞི་རྣམ་པར་གཞག་པར་ཤེས་པར་བྱའོ། །འདི་ལ་སྟོང་པ་ཉིད་གང་ཞེ་ན།
གང་ཟག་དང་ནི་ཆོས་རྣམས་ཀྱི། །དངོས་པོ་མེད་འདིར་སྟོང་པ་ཉིད། །དེ་དངོས་མེད་པའི་དངོས་ཡོད་
པ༑ ༑དེ་ནི་དེ་ལས་སྟོང་ཉིད་གཞན །ཞེས་བྱ་བའོ། །གང་ཟག་དང་ཆོས་ཀྱི་དངོས་པོ་མེད་པ་ནི་སྟོང་པ་
ཉིད་དོ། །དངོས་པོ་མེད་པ་དེའི་དངོས་པོ་ཡོད་པའང་སྟོང་པ་ཉིད་དོ། །ཟ་བ་ལ་སོགས་པ་སྟོང་པ་ཉིད་
ཅེས་ཇི་སྐད་སྨོས་པ་དེར་སྟོང་པ་ཉིད་ཀྱི་མཚན་ཉིད་བསྟན་པའི་ཕྱིར་དངོས་པོ་མེད་པ་སྟོང་པ་ཉིད་་་་
དང་དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པ་གཉིས་ཐ་མར་རྣམ་པར་འཇོག་སྟེ་གང་ཟག་་་་་
དང་ཆོས་སུ་སྒྲོ་འདོགས་པ་དང་དེའི་སྟོང་པ་ཉིད་ལ་བསྐུར་པ་འདེབས་པ་བསལ་བའི་ཕྱིར་གོ་རིམ་
བཞིན་ནོ། །དེ་ལྟར་སྟོང་པ་ཉིད་ཀྱི་རབ་ཏུ་དབྱེ་བ་ཤེས་པར་བྱའོ་ཞེས་སློབ་དཔོན་དབྱིག་གཉེན་གྱིས་
བཤད་པ་འདི་ནི་ཀུན་རྫོབ་དོན་ལ་ཡོད་པར་སྒྲོ་འདོགས་པ་དང་། དོན་དམ་མེད་པར་སྐུར་པ་
འདེབས་པ་བསལ་བའི་ཕྱིར་བདེན་གཉིས་ལེགས་པར་ཕྱེ་བའི་སྟོང་ཉིད་གཏན་ལ་འབེབས་ཚུལ་་་་་
ཡིན་ནོ། །བློ་གྲོས་དམན་པ་འགའ་ཞིག་གྲགས་པའི་རྗེས་སུ་འབྲངས་ཏེ་འདི་སེམས་ཙམ་གྱི་ལུགས་
སུ་བལྟ་ན་ལེགས་པ་མ་ཡིན་ཏེ། དཔལ་སམ་པུ་ཊིའི་རྒྱུད་དུ་ཡང་། འདི་ཇི་ལྟ་བར་གཏན་ལ་ཕབ་
པའི་ཕྱིར་རོ། །དེ་ལྟར་སྟོང་ཉིད་ཀྱི་ཁྱད་པར་རྣམ་པར་ཕྱེ་བ་ནི་འཕགས་པ་འཇམ་དཔལ་གྱིས་རང་གི་
ལྟེ་བའི་འདོད་པ་མདོར་བསྟན་པ་ལས་ཀྱང་། ཕུང་པོ་རྣམ་དཔྱད་སྟོང་པ་རྣམས། །ཆུ་ཤིང་བཞིན་དུ་
སྙིང་པོ་མེད། །རྣམ་པ་ཐམས་ཅད་མཆོག་ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །སྐྱེ་བ་མེད་
པ་འགག་མེད་པའི། །ཤེས་བྱ་གང་ཞིག་འདིར་མཐོང་བ། །སྟོང་པའི་དངོས་པོ་སྟོང་ཉིད་དེ། །ཕུང་པོ་
རྣམ་པར་དཔྱད་པ་མིན། །ཞེས་པ་དང་། རྒྱུད་བླ་མ་ལས་ཀྱང༌། རྣམ་དབྱེར་བཅས་པའི་མཚན་ཉིད་
ཅན། །གློ་བུར་དག་གིས་ཁམས་སྟོང་གི །རྣམ་དབྱེར་མེད་པའི་མཚན་ཉིད་ཅན། །བླ་མེད་ཆོས་ཀྱིས་
སྟོང་མ་ཡིན། །ཞེས་པ་དང་། སོར་ཕྲེང་གི་མདོར་ཡང་། ཅི་ཁྱིམ་ཐམས་ཅད་སྟོང་པ་ཡིན་ནམ། ཐམས་
ཅད་སྟོང་པ་མ་ཡིན་གྱི་མི་མེད་པས་སྟོང་པ་ཞེས་བྱའོ། ། ཅི་བུམ་པ་ཐམས་ཅད་སྟོང་པ་ཡིན་ནམ།
ཐམས་ཅད་སྟོང་པ་མ་ཡིན་གྱི་ཆུ་མེད་པས་སྟོང་པ་ཞེས་བྱའོ། ། ཅི་ཀླུང་ཐམས་ཅད་སྟོང་པ་ཡིན་ནམ།
ཐམས་ཅད་སྟོང་པ་མ་ཡིན་གྱི་ཆུ་མི་འབབ་པས་སྟོང་པ་ཞེས་བྱ་སྟེ། དེ་བཞིན་དུ་ཐར་པ་ཐམས་ཅད་



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
ཀྱིས་སྟོང་པ་མ་ཡིན་གྱི་ཉེས་པ་ཐམས་ཅད་དང་བྲལ་བའི་ཕྱིར་ཐར་པ་སྟོང་པ་ཞེས་བྱའོ་ཞེས་པ་དང་།
མྱ་ངན་ལས་འདས་པ་ཆེན་པོར་ཡང་། གཞན་ཡང་རྣམ་པར་གྲོལ་བ་ནི་མི་སྟོང་པའི་སྟོང་པའོ། །སྟོང་
པའི་སྟོང་པ་ཞེས་བྱ་བ་ནི་ཅི་ཡང་མེད་པའི་སྟོང་པའོ། །ཅི་ཡང་མེད་པ་ནི་མུ་སྟེགས་ཅན་གཅེར་བུ་པ་
ལ་སོགས་པའི་རྣམ་པར་གྲོལ་བ་ལྟ་བུའོ། །གཅེར་བུ་པ་ལ་ནི་ཡང་དག་པར་ན་རྣམ་པར་གྲོལ་བ་མེད་
པས་སྟོང་པའི་སྟོང་པ་ཞེས་བྱའོ། །ཡང་དག་པར་ན་རྣམ་པར་གྲོལ་བ་ནི་དེ་ལྟ་བུ་མ་ཡིན་པས་མི་སྟོང་
བའི་སྟོང་པའོ། །ཞེས་པ་དང༌། མདོ་ཆེན་པོ་སྟོང་པ་ཉིད་ལས་ཀྱང་། གང་ལ་གང་མེད་པ་དེ་དེས་སྟོང་
ངོ་ཞེས་བྱ་བར་ཡང་དག་པར་རྗེས་སུ་མཐོང་ཡང་དེ་ལ་ལྷག་མ་གང་ཡིན་པ་དེ་ཡོད་དོ་ཞེས་བྱ་
བར་ཡང་དག་པ་ཇི་ལྟ་བ་བཞིན་རབ་ཏུ་ཤེས་ཏེ་ཀུན་དགའ་བོ་སྟོང་པ་ཉིད་ལས་འཇུག་པ་འདི་
ནི་ཡང་དག་པ་ཇི་ལྟ་བ་བཞིན་ཏེ། ཕྱིན་ཅི་མ་ལོག་པ་ཡིན་ནོ། །ཞེས་པ་དང་། བྱང་ས་ལས་ཀྱང་། ཇི་
ལྟར་ན་སྟོང་པ་ཉིད་ལ་ལོག་པར་ཟིན་པ་ཡིན་ཞེ་ན། དགེ་སྦྱོང་ངམ་བྲམ་ཟེ་གང་ལ་ལ་(རང་ངམ་གཞན་གྱི་
ངོ་བོ)གང་གིས་སྟོང་པ་ཉིད་དུ་འཇོག་པའི་དབྱེ་བ)དེའང་མི་འདོད་ལ། (ཆོས)གང་གིས་གང་སྟོང་པ་(འི་ཞིབ་
ཆ) དེའང་མི་འདོད་ པ་(ཐམས་ཅད་སྟོང་པ་ཟང་ཐལ་དུ་སྨྲ་བའི་འུད་པོ་བློ་རྩིང) དེ་ལྟ་བུ་འདི་ནི་སྟོང་པ་ཉིད་ལ་ལོག་
པར་ཟིན་(ཏེ་ཆད་པར་ལྟུང་)པ་ཞེས་བྱའོ། །དེ་ཅིའི་ཕྱིར་ཞེ་ན། གང་གིས་སྟོང་པ་དེ་མེད་པ་དང་། གང་སྟོང་
པ་དེ་ཡོད་པའི་སྟོང་པ་ཉིད་ནི་རིགས་པའི་ཕྱིར་རོ། །ཞེས་པ་དང༌། དཀོན་བརྩེགས་སུ་ཡང་། འོད་
སྲུང་གང་ཟག་ཏུ་ལྟ་བ་རི་རབ་ཙམ་ལ་གནས་པ་སླའི། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་
ནི་དེ་ལྟ་མ་ཡིན་ནོ། །དེ་ཅིའི་ཕྱི་ཞེ་ན་འོད་སྲུང་ལྟ་བར་གྱུར་པ་ཐམས་ཅད་ལས་འབྱུང་བ་ནི་སྟོང་པ་
ཉིད་ཡིན་ན་འོད་སྲུང་གང་སྟོང་པ་ཁོ་ནར་ལྟ་བ་ནི་གསོར་མི་རུང་ངོ་ཞེས་པ་དང༌། མདོ་སྡེའི་རྒྱན་
ལས་ཀྱང་། མེད་པའི་སྟོང་པ་ཉིད་ཤེས་ཤིང་། །དེ་བཞིན་ཡོད་པའི་སྟོང་ཉིད་དང་། །རང་བཞིན་སྟོང་
པ་ཉིད་ཤེས་ན། །སྟོང་པ་ཤེས་པ་ཞེས་བརྗོད་དོ། །ཞེས་གསུངས་པ་རྣམས་བདེན་པ་གཉིས་གའི་སྟོང་
ཚུལ་གཏན་ལ་འབེབས་པ་ཡིན་ལ། དུས་འཁོར་ལས། སྟོང་ཉིད་བཅུ་དྲུག་ཀ་བ་རྣམས། །ཞེས་པ་དང་།
བརྟག་གཉིས་ལས། ཕྱག་ནི་སྟོང་པ་བཅུ་དྲུག་ཉིད། །ཅེས་གསུངས་པ་ལྟ་བུ་འགའ་ཞིག་ནི་དོན་དམ་
ཁོ་ནའི་སྟོང་ཚུལ་གཏན་ལ་འབེབས་པ་སྟེ། གློ་བུར་དྲི་མས་སྟོང་བ་ལ་སྟོང་པར་དགོངས་པའོ། །
༈ དེ་བཞིན་དུ་བདག་མེད་ཀྱང་མུ་སྟེགས་པ་རྣམས་ཉེར་ལེན་ཕུང་པོ་ལ་བདག་དང་བདག་གི་



ངོ་སྤྲོད་གནས་ལུགས་གསལ་བ། །
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
བར་ལྟ་ཞིང༌། བདག་དེ་རྟག་པ་ལ་སོགས་པ་ཕྱིན་ཅི་ལོག་ཏུ་ལྟ་བའི་གཉེན་པོར་མི་རྟག་པ་དང་སྡུག་
བསྔལ་བ་དང་སྟོང་པ་དང་བདག་མེད་པའོ་ཞེས་དུ་མ་བསྟན་ལ། དྲི་མས་མ་གོས་པའི་བདག་ཉིད་
བདེ་བ་ཆེན་པོ་འདུས་མ་བྱས་པ་ལྷུན་གྱིས་གྲུབ་པ་ལ་དགོངས་ནས། གཙང་བདག་བདེ་དང་རྟག་
ཉིད་ཀྱི། །ཡོན་ཏན་ཕ་རོལ་ཕྱིན་པ་འབྲས། །ཞེས་པའི་ཚུལ་ཡང་མང་དུ་བསྟན་ནས་དེ་དག་གི་ཚུལ་
རྟོགས་ན་ལྟ་བ་རྣམ་དག་ཏུ་ཡང་གསུངས་ཏེ། ལྷ་མོ་དཔལ་ཕྲེང་གི་མདོར། བཅོམ་ལྡན་འདས་གལ་
ཏེ་འདུ་བྱེད་རྣམས་ལ་མི་རྟག་པར་ལྟ་ན་དེ་ནི་དེའི་ཆད་པར་ལྟ་བ་མ་ལགས་ཏེ། དེ་ནི་དེའི་ཡང་དག་
པའི་ལྟ་བ་ལགས་སོ། །བཅོམ་ལྡན་འདས་གལ་ཏེ་མྱ་ངན་ལས་འདས་པ་རྟག་པར་ལྟ་བ་དེ་ནི་དེའི་
རྟག་པར་ལྟ་བ་མ་ལགས་ཏེ། དེ་ནི་དེའི་ཡང་དག་པའི་ལྟ་བ་ལགས་སོ། །ཞེས་པ་ལ་སོགས་པ་ཤིན་ཏུ་
རྒྱས་སོ། །
༈ དེ་བཞིན་དུ་མཐའ་བྲལ་ཡང་། དུས་འཁོར་ཡེ་ལེའི་འགྲེལ་པ་མདོར་བསྡུས་གཉིས་པར། ཡོད་
མིན་མེད་མིན་ཡོད་མེད་མིན། །གཉི་གའི་བདག་ཉིད་མིན་པའང་མིན། །མཐའ་བཞི་ལས་ནི་རྣམ་
གྲོལ་བ། །བདེ་ཆེན་སྐུ་ལ་ཕྱག་འཚལ་ནས། །དང་པོའི་སངས་རྒྱས་རིས་མེད་ལས། །འཇམ་པའི་རྡོ་
རྗེས་རབ་བྱུང་བ། །སངས་རྒྱས་རྣམས་ཀྱི་སྐུ་བཞི་ཡི། །མཚན་ཉིད་དེ་ནི་གྲོལ་བར་བྱ། །ཤེས་རབ་
མ་ཡིན་ཞེས་པ་ལ་སོགས་པ་སྟེ་འདིར་ཤེས་རབ་ནི་ཆ་བཅོ་ལྔའི་བདག་ཉིད་དེ་དཀར་པོའི་ཕྱོགས་་་་་
སོ༑ ༑ཐབས་ནི་ནག་པོའི་ཕྱོགས་ཏེ་ཟླ་བའི་ཆ་ཉམས་པའི་ཕྱིར་རོ། །དེ་བཞིན་དུ་དཀར་པོ་ནི་མཚན་
མོ་དང་ནག་པོ་ནི་ཉིན་མོའོ། །དེའི་ཕྱིར་ལྷན་ཅིག་སྐྱེས་པའི་སྐུ་ནི་ཤེས་རབ་མ་ཡིན་ཐབས་ཀྱང་མིན་
པ་འདི་ནི་སངས་རྒྱས་རྣམས་ཀྱི་ལྷན་ཅིག་སྐྱེས་པའི་སྐུ་སྟེ་དེ་ལྟར་ཡོད་པ་དཀར་པོའི་ཕྱོགས་མ་ཡིན་
ནོ༑ ༑མེད་པ་སྟེ་ཆའི་དངོས་པོ་མེད་པ་ནག་པོའི་ཕྱོགས་མ་ཡིན་ནོ། །ཡོད་མེད་མིན་ཏེ་འདི་དག་ཕན་
ཚུན་འགལ་བའི་ཕྱིར་ཚོགས་པ་མེད་དོ། །གཉི་གའི་བདག་ཉིད་མིན་པའང་མིན། །ཞེས་པ་ནི་དཀར་
པོ་དང་ནག་པོའི་ཕྱོགས་འདི་དག་མ་གཏོགས་པ་ཡང་ལྷན་ཅིག་སྐྱེས་པའི་བདེ་བ་དེ་མ་ཡིན་ནོ། །དེ་
ལྟར་མཐའ་བཞི་པོ་ཡོངས་སུ་དག་པས་ཆ་བཅུ་དྲུག་པ་སྟོང་པ་ཉིད་ཀྱི་ཆོས་ཅན་ནི་ལྷན་ཅིག་སྐྱེས་
པའི་སྐུར་གསུངས་ཏེ་རྣལ་འབྱོར་པ་རྣམས་ཀྱི་བཞི་པ་ཟད་པ་ལས་རྒྱུ་མཐུན་པའི་མཚན་ཉིད་དོ། །དེ་
ལྟར་ན་མ་ནིང་ངོ་ཞེས་གྲུབ་པོ་ཞེས་པ་དང་། མདོ་སྡེའི་རྒྱན་ལས་ཀྱང་། ཡོད་མིན་མེད་མིན་དེ་བཞིན་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
མིན་གཞན་མིན། །སྐྱེ་དང་འཇིག་མེད་འབྲི་བར་མི་འགྱུར་ཏེ། །འཕེལ་བ་མེད་ཅིང་རྣམ་པར་དག་
པའང་མེད། །རྣམ་པར་དག་འགྱུར་དེ་ནི་དོན་དམ་མཚན། །ཞེས་གསུངས་ཤིང་། དེའི་འགྲེལ་པར།
ཡོད་མིན་ཞེས་པ་ཀུན་བརྟགས་དང་གཞན་དབང་ནི་ཡང་དག་པར་ཡོད་པ་མ་ཡིན་ནོ། །མེད་མིན་
ཞེས་པ་ཆོས་ཉིད་ཡོངས་གྲུབ་ནི་ཡང་དག་པར་མེད་པ་མ་ཡིན་ནོ། །དེ་བཞིན་མིན། ཞེས་པ་ཀུན་
བརྟགས་གཞན་དབང་དང་ཆོས་ཉིད་ཡོངས་གྲུབ་ངོ་བོ་གཅིག་པ་མ་ཡིན་ནོ། །གཞན་མིན་ཞེས་པ་དེ་
དག་ངོ་བོ་ཐ་དད་པ་ཡང་མ་ཡིན་ཏེ་ཀུན་བརྟགས་གཞན་དབང་ལ་ཡང་དག་པར་ངོ་བོ་མ་གྲུབ་པའི་
ཕྱིར་རོ་ཞེས་གསུངས་པ་ལྟར་མཐའ་བྲལ་གྱི་ལྟ་བ་ཁོང་དུ་ཆུད་དགོས་ཀྱི་བདེན་གཉིས་ཡོད་མེད་
ཅིར་ཡང་མ་གྲུབ་པའི་མཐའ་བྲལ་འདོད་པ་ནི་དགོངས་པ་མ་ཡིན་ཅིང་། བདེན་གཉིས་ངོ་བོ་དབྱེར་
མེད་ཀྱང་གཞུང་དེ་དག་གིས་བསལ་བ་ཡིན་ནོ། །འོ་ན་དགོངས་འགྲེལ་ལས། འདུ་བྱེད་ཁམས་དང་
དོན་དམ་མཚན་ཉིད་དག །གཅིག་དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་ཉིད་
དུ་གང་རྟོག་པ། །དེ་དག་ཚུལ་བཞིན་མ་ཡིན་ཞུགས་པ་ཡིན། །ཞེས་བདེན་གཉིས་གཅིག་དང་ཐ་དད་
གང་ཡང་མ་ཡིན་པར་གསུངས་པ་དང་འགལ་ལོ་ཞེ་ན། ལུང་དེས་ནི་བདེན་གཉིས་ངོ་བོ་གཅིག་པ་
དང་ངོ་བོ་ཐ་དད་པ་བཀག་པ་ཡིན་ཏེ་གནས་ལུགས་ལ་དོན་དམ་གྱི་ངོ་བོ་གྲུབ་ཀྱང་ཀུན་རྫོབ་ཀྱི་ངོ་
བོ་མ་གྲུབ་པ་ལ་དགོངས་པར་མཐའ་བྲལ་གྱི་དོན་སྔར་གསུངས་པ་དག་གིས་ཤེས་པའི་ཕྱིར་རོ། །
༈ ད་ནི་བསྒོམ་པ་རྣམ་དག་གི་གནས་ལུགས་བསྟན་པར་བྱ་སྟེ། དེ་ལ་ཐུན་མོང་བའི་བསྒོམ་པ་
ནི༑ འདོད་ཆགས་ཀྱི་གཉེན་པོར་མི་སྡུག་པ་བསྒོམ་པ་དང༌། ཞེ་སྡང་གི་གཉེན་པོར་བྱམས་པ་དང་།
གཏི་མུག་གི་གཉེན་པོར་རྟེན་ཅིང་འབྲེལ་པར་འབྱུང་བ་དང་། ང་རྒྱལ་གྱི་གཉེན་པོར་ཁམས་ཀྱི་རབ་
ཏུ་དབྱེ་བ་དང༌། རྣམ་པར་རྟོག་པའི་གཉེན་པོར་དབུགས་འབྱུང་རྔུབ་བསྒོམ་པ་དང༌། གཞན་ཡང་
ལྷའི་དམིགས་པ་དང་འོད་དང་འཇའ་རིས་དང་ཐིག་ལེ་དང་བ་ཐག་ལ་སོགས་པའི་བསྒོམ་ཚུལ་་་་་་་
དམིགས་བཅས་རྣམ་རྟོག་གི་སྒོམ་པ་མང་དུ་གསུངས་ཤིང༌། ཐུན་མོང་མ་ཡིན་པ་ནི་རྫོགས་རིམ་རྣམ་
པར་མི་རྟོག་པའི་མཐར་ཐུག་ཡན་ལག་དྲུག་གི་རྣལ་འབྱོར་གྱིས་གཡས་གཡོན་ཉི་ཟླའི་འགྱུ་བ་
བཀག་ནས་བདེ་སྟོང་དབྱེར་མེད་ཕྱག་རྒྱ་ཆེན་པོ་དང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་
མིང་ཅན་དེ་ཁོ་ན་ཉིད་སྒོམ་པ་གང་ཡིན་པ་སྟེ་སྔར་བསྟན་པ་རྣམས་དང་ལྷག་པར་ཡང་བླ་མ་དམ་



ངོ་སྤྲོད་གནས་ལུགས་གསལ་བ།
ཇོ་ནང་ལོ་ཙཱ་བ་བློ་གྲོས་དཔལ།
པོད་དང་པོ།
པའི་མན་ངག་ལས་ཁོང་དུ་ཆུད་པར་བྱའོ། ། །
༈ དེ་བཞིན་དུ་སྤྱོད་པ་ཐུན་མོང་བ་རྣམས་ཀྱང་མདོ་སྡེ་སྣ་ཚོགས་དང་སྤྱོད་འཇུག་ལ་སོགས་པར་
མང་དུ་གསུངས་ཤིང་། ཐུན་མོང་མ་ཡིན་པ་ནི་རྒྱུད་སྡེ་རྣམས་སུ། ཁྱོད་ཀྱིས་སྲོག་ཆགས་བསད་པར་
བྱ༑ ༑བརྫུན་གྱི་ཚིག་ཀྱང་སྨྲ་བར་བྱ། །ཁྱོད་ཀྱིས་མ་བྱིན་པར་ཡང་ལོང་། །ཕ་རོལ་བུད་མེད་བསྟེན་
པར་གྱིས། །ཞེས་པ་དང༌། ཤ་ནི་མཁས་པས་བཟའ་བྱ་ཞིང་། །དེ་བཞིན་དུ་ཡང་ཆང་ཉིད་དོ། །ཞེས་
གསུངས་པའི་དོན་དུས་འཁོར་སྒྲུབ་ལེའི་ཚིགས་བཅད་བརྒྱ་ཉི་ཤུ་རྩ་བཞི་པ་ལ་སོགས་པར། རྣལ་
འབྱོར་པ་ཡིས་ཉིན་དང་མཚན་མོར་སྲོག་གཅོད་བྱ་བ་དེ་ནི་སྲོག་ཉམས་པ་ལ་གསུངས་པ་སྟེ། །སྒྲ་ནི་
གང་ཞིག་ཞལ་གྱིས་དམན་པ་དག་ཀྱང་སྙིང་ལ་གྱུར་པ་དེ་ནི་བརྫུན་དུ་སྨྲ་བ་ཉིད། །གང་ཞིག་ཐམས་
ཅད་མཁྱེན་པའི་ཡེ་ཤེས་པ་ནི་འཛིན་པ་དག་ཀྱང་རྣལ་འབྱོར་པ་ཡིས་རྐུ་བར་གསུངས། །ཐིག་ལེ་མ་
ལྷུང་བ་ལས་བདེ་བར་འགྱུར་བ་ཆགས་བྲལ་མིན་ལས་གཞན་གྱི་བུད་མེད་སྟེན་པའོ། །སྲོག་རྩོལ་མེ་
ཡིས་རི་བོང་ཅན་ནི་ཞུ་བ་དག་ཀྱང་འཐུང་བ་ཉིད་ནི་ཆང་གི་བཏུང་བའོ། །མཐེ་བོའི་ཚིགས་ལ་གཙུག་
ཏོར་དག་ཏུ་ཉ་ཡི་མཐར་ནི་རང་སེམས་འགྲོ་སྟེ་ཚེས་ཀྱི་དབང་གིས་སོ། །གཙུག་ཏོར་ནས་ནི་སོར་མོ་
རྣམས་སུ་སླར་ཡང་འགྲོ་སྟེ་ནག་པོའི་ཕྱོགས་ཀྱི་མཐའ་རུའོ། །རྣལ་འབྱོར་པ་རྣམས་སྤྱོད་པ་གང་དེ་
ཉིན་ཞག་སོ་སོའི་དུས་སུ་འདོད་པའི་དངོས་གྲུབ་རབ་སྟེར་བའོ། །ཞེས་གསུངས་པ་ལྟ་བུ་སྟེ་ཤིན་ཏུ་
རྣལ་འབྱོར་གྱིས་རླུང་སེམས་འགོག་པའི་སྤྱོད་པའོ། །
༈ དེ་ལྟར་གཞི་ལ་རང་བྱུང་གི་སངས་རྒྱས་བཞུགས་པ་ཉིད་ཀྱི་དྲི་མ་གློ་བུར་བ་རླུང་དང་རྣམ་
རྟོག་གི་རྩ་བ་ཅན་རྣམས་ལམ་རྣམ་པར་མི་རྟོག་པའི་ཏིང་ངེ་འཛིན་འཁོར་དང་བཅས་པས་ལེགས་
པར་སྦྱངས་པའི་འབྲས་བུ་ནི། དུས་འཁོར་ཡེ་ལེའི་ཚིགས་བཅད་བརྒྱ་དྲུག་ཅུ་རྩ་གཉིས་པ་ལ་སོགས་
པར། ཟླ་བ་ཉི་མའི་རྒྱུ་བ་ཉམས་ཤིང་ལམ་ནི་གཉི་ག་ཡི་ཡང་སྲོག་གི་རླུང་ནི་ཆེན་པོ་འགགས། །ཆུ་
སྐྱེས་རྡོ་རྗེ་རབ་ཏུ་སད་ཅིང་རི་བོང་ཅན་ཞུ་ཉི་མའི་གཟུགས་ཆེན་ལ་ནི་རབ་ཏུ་ཞུགས། །དངོས་དང་
དངོས་མེད་གཅིག་གྱུར་རྣམ་གསུམ་སྲིད་པར་གནས་པའི་གཞོམ་མེད་ལེགས་པར་རབ་ཏུ་རྟོག་གྱུར་
པ༑ ༑དེ་ཡི་དུས་སུ་སྦྱོར་པ་དེ་གང་ལ་གཉིས་ནི་ཅུང་ཟད་མེད་པ་མཆོག་གི་གོ་འཕང་འགྲོ། །ཁྲོ་བོ་
སངས་རྒྱས་ལྷ་མོ་དང་བཅས་ངེས་པར་རོ་ཡི་རྡོ་རྗེ་རྣམས་དང་ས་ཡི་སྙིང་པོ་སོགས། །རབ་ཏུ་དགའ་
85



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བའི་ཐུགས་རྣམས་སྦྱོར་པ་ལ་གྲུབ་པའི་དུས་སུ་ནམ་མཁའ་ལ་ནི་མངོན་སུམ་གྱུར། །དེ་ཡི་འདོད་པའི་
དངོས་གྲུབ་རི་བོང་ཅན་གྱི་ཞག་གི་ཐོ་རངས་དང་ནི་མཚན་མོ་ཕྱེད་ལ་འགྱུར། །རིན་པོ་ཆེའམ་མེ་ཏོག་
ཆར་ནི་མཆོག་གྱུར་དུས་ཀྱི་སྦྱོར་བས་ས་ཡི་སྟེང་དུ་འབབ་པར་འགྱུར། །ལུས་ནི་དང་ཞིང་རྡུལ་ཕྲན་
ཉམས་པ་ནམ་མཁའ་དང་མཚུངས་མཚན་ལ་སོགས་པ་རྣམས་ཀྱིས་རབ་རྫོགས་འགྱུར། །སྣ་ཚོགས་
འཇིག་རྟེན་གསུམ་པོ་ཉིད་ནི་དང་ཞིང་སྒྲིབ་པ་རྣམ་པར་བྲལ་བ་རྨི་ལམ་བཞིན་དུ་སྣང་། །སྐད་ནི་ཀུན་
ནས་ཆད་པ་མེད་ཅིང་དུ་མའི་སྐད་གཞན་དག་གི་གཞན་གྱི་སྙིང་ལ་འཇུག་པ་སྟེ། །སེམས་ནི་དམ་
པའི་བདེ་བས་གང་ཞིང་མི་གཡོ་ཐམས་ཅད་དུས་སུ་ལྷན་ཅིག་སྐྱེས་པས་འཁྱུད་པའོ། །ཞེས་གསུངས་
པ་ལྟར་ཐོབ་སྟེ། གཞུང་གཞན་ལས་འབྱུང་བ་ལྟར་རྣམ་པར་རྟོག་མེད་ལྷུན་གྱིས་གྲུབ་པའི་ཕྲིན་ལས་
བསམ་གྱིས་མི་ཁྱབ་པོ། །
༈ དེ་ལྟ་བུའི་དངོས་གྲུབ་མྱུར་དུ་འགྲུབ་པ་ལ་ཕྱག་རྒྱ་ཆེན་མོ་རྒྱུན་མི་འཆད་པར་རྩེ་གཅིག་ཏུ་
སྒོམ་པ་གཅེས་ཏེ། དཔལ་ཀྱེའི་རྡོ་རྗེ་ལས། ཆུ་བོའི་རྒྱུན་ནི་རབ་འབབ་དང༌། །མར་མེའི་རྩེ་མོ་རབ་
བཅིངས་ལྟར། །རྟག་ཏུ་དེ་ཉིད་རྣལ་འབྱོར་གྱིས། །ཉིན་དང་མཚན་དུ་མཉམ་པར་བཞག །ཅེས་པ་དང་།
རྐང་པ་འཁྲུད་དང་ཟ་བ་དང་། །འཐོར་འཐུང་སོ་རྩི་ཟ་བ་དང་། །ཙན་དན་གྱི་ནི་ལག་ཉེད་དང་། །སྨད་
གཡོགས་ཀྱིས་ནི་རྐྱེད་འགྱེབས་(རྐེད་འགེབས་དཔྱོད]དང་། །འབྱུང་དང་སྨྲ་དང་འགྲོ་བ་དང་། འདུག་
དང་ཁྲོ་དང་རྒོད་པ་ན། །བཅོམ་ལྡན་འདས་མ་བསྟེན་བྱ་ཞིང༌། །ཤེས་རབ་བརྟུལ་ཞུགས་ཅན་ཉིད་
ཀྱིས། །རྣལ་འབྱོར་མ་ནི་རྣམ་པར་བསྒོམ། །ཞེས་གསུངས་པ་ལྟར་བརྩོན་འགྲུས་དང་ལྡན་ན་ཚེ་
གཅིག་གམ་བར་དོར་མཆོག་འགྲུབ་ཅིང་། མིན་ནའང་ཕུན་སུམ་ཚོགས་པ་ལ་མྱུར་དུ་འཚམས་སྦྱོར་
བར་གདོན་མི་ཟ་སྟེ་ནང་ལེའི་ཚིགས་བཅད་གོ་བདུན་པར། རྣལ་འབྱོར་དབང་པོ་རྣལ་འབྱོར་མ་ཐོབ་
རབ་ཏུ་གཡོ་བའི་ཡིད་ཀྱིས་གལ་ཏེ་ཤི་བར་གྱུར་པ་ན། །དཔལ་ལྡན་མི་ཡི་འཇིག་རྟེན་དུ་ནི་རབ་
མཆོག་ཐུབ་པའི་རིགས་སུ་རྣལ་འབྱོར་ལྡན་པར་སྐྱེ་བར་འགྱུར། །སྔོན་གྱི་གོམས་པ་དེ་ཡི་སླར་ཡང་
ཡེ་ཤེས་རྣལ་འབྱོར་ཡངས་པ་དག་ནི་ཀུན་ཏུ་འཛིན་པར་འགྱུར། །ཡེ་ཤེས་ཐོབ་ནས་མི་ཟད་མཆོག་
གི་གནས་སུ་རབ་འགྲོ་སླར་ཡང་གང་དུའང་སྐྱེ་བ་ལྡན་པ་མིན། །ཞེས་པ་དང་། གྲུབ་ཆེན་དུས་ཞབས་
པའི་སྙན་བརྒྱུད་མན་ངག་ལས་ཀྱང་། སོ་སོར་སྡུད་པའི་རྟགས་མཐོང་ཞིང་། །གལ་ཏེ་ཤི་བར་གྱུར་པ་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ།
པོད་དང་པོ།
ན༑ ༑དེ་ནི་དམ་པའི་ལམ་དང་ཕྲད། །དེ་ནས་དངོས་གྲུབ་ཐོབ་པར་འགྱུར། །ཞེས་གསུངས་སོ། །
༈ དེས་ན་བླ་མ་དམ་པས་གནང་བའི་ལམ་ཁྱད་པར་ཅན་ལེགས་པར་བསྐྱང་དགོས་ཏེ། ཇོ་བོ་
ཐུགས་རྗེ་ཆེན་པོས་འགྲེལ་ཆེན་དྲི་མེད་འོད་ལས། གང་ཞིག་སེམས་ཅན་རྣམས་ལ་བརྩེ་བ་ཡིས། །
གཞན་དོན་དགེ་ལ་རྟག་ཏུ་བརྩོན་པ་ཡི། །སློབ་མ་དག་པ་རྣམས་ལ་ལམ་དག་ནི། །བླ་མ་དམ་པའི་
དྲིན་ལས་འབྱུང་བ་ཡིན། །ལམ་བཟང་རིན་ཆེན་འདི་ནི་བག་མེད་པའི། །སེམས་ཅན་གཞན་པ་རྣམས་
ལ་བྱིན་པ་ན། །རང་ཁྱིམ་དགོན་པ་དག་ཏུ་རབ་ཞུགས་ལ། །ཡུལ་ངན་ཆོམ་རྐུན་རྣམས་ཀྱིས་འཕྲོག་
པར་བྱེད། །ཐེ་ཚོམ་འགྱོད་པ་དག་དང་གཉིད་དང་ནི། །ལེ་ལོ་རྒོད་པའི་ཆོམ་རྐུན་རྣམས་ཀྱིས་ཀྱང་། །
གཉེན་འདུན་ཐིབས་པོའི་ནང་དུ་ཞུགས་པ་ཡི། །ལམ་བཟང་རིན་པོ་ཆེ་ནི་འཕྲོག་པར་བྱེད། །སྲོག་
གཅོད་མ་བྱིན་གཞན་གྱི་བུད་མེད་དང༌། །བརྫུན་དང་ཚིག་རྩུབ་རྣམས་དང་ཕྲ་མ་དང་
། །འཁྱལ་པར་
གྱུར་པའི་ཚིག་དང་བརྣབ་སེམས་དང་། །གནོད་སེམས་ལྟ་བ་ངན་པའི་ཆོམ་རྐུན་དང་། །ཡོད་པའི་
སྡིག་དང་ཉེ་བའི་སྡིག་པ་དང་། །གསོད་འཁུ་དབང་པོ་མངོན་པར་ཞེན་པ་སྟེ། །ཆོམ་རྐུན་ལྔ་པ་ལྔ་
པོ་འདི་རྣམས་ཀྱིས། །རིན་པོ་ཆེ་ནི་རྟག་ཏུ་འཕྲོག་པར་བྱེད། །ཤིན་ཏུ་བཟའ་དང་བཏུང་བ་སྣ་ཚོགས་
དང༌། །ལོངས་སྤྱོད་དུ་མའི་ཆོམ་རྐུན་དེ་རྣམས་ཀྱིས། །བརྩོན་འགྲུས་ལྡན་དུ་ཟིན་ཀྱང་བག་མེད་
ཅིང་། །བརྒྱལ་བར་གྱུར་པ་ཉིད་ལ་འཕྲོག་པར་བྱེད། །རང་ཉིད་ཡོངས་སུ་རྟོག་པ་པོ་མིན་ཕྱིར། །རིན་
ཐང་ཆེན་པོར་འགྱུར་རམ་ཤེས་ཆེད་དུ། །གཡོན་ཅན་གཞན་ལ་སྟོན་ཏེ་མི་འགྱུར་ཞེས། །དེ་ཡི་ཚིག་
གིས་རིན་ཆེན་འདོར་བར་བྱེད། །གང་དག་རིན་ཆེན་བཟང་པོ་རིག་པ་རྣམས། །རིན་ཆེན་ཆེན་པོ་
ཡོངས་སུ་རྟོག་ཏུ་གཞུག །དེ་དག་རྣམས་ཀྱི་རྣམ་དག་ཚིག་གིས་ནི། །རང་གི་རིན་ཆེན་རྣམ་པར་ཤེས་
པར་བྱ། །རྫོགས་སངས་རྒྱས་དང་བྱང་ཆུབ་སེམས་དཔའ་དང་། །ཕ་དང་མ་དང་བུ་མོ་སྲིང་མོ་དང༌། །
བུ་དང་སྤུན་ཟླ་འདོད་པའི་ཆུང་མ་ཡི། །གཟུགས་རྣམས་ཀྱིས་ནི་བདུད་རྣམས་གེགས་བྱེད་དོ། །དེ་
ཕྱིར་བླ་མ་དམ་པས་གནང་བ་ཡི། །ལམ་བཟང་རིན་པོ་ཆེ་ནི་སློབ་མ་ཡིས། །ཆོམ་རྐུན་རྩ་ལག་ཡོངས་
སུ་སྤང་བྱ་སྟེ། །འབད་པས་ཤིན་ཏུ་ལེགས་པར་སྦ་བར་བྱ། །ཞེས་ལམ་རྣམ་དག་འདི་འབད་པས་སྦ་
བ་དང་། ཤིན་ཏུ་སྦ་བ་དང༌། ལེགས་པར་སྦ་བའི་གདམས་པ་ནན་ཆེན་པོར་གསུངས་ཤིང༌། ཡེ་ལེའི་
ཚིགས་བཅད་བརྒྱ་ཉི་ཤུ་པའི་མཇུག་ཏུ་ཡང༌། དུ་བ་ལ་སོགས་རྣམས་ཀྱིས་མཚན་མ་འཛིན་པ་དག་



ཇོ་ནང་དཔེ་ཚོགས།
1:|: སྤྱིའི་དེབ་བཅུ་དྲུག་པ།
ཀྱང་གང་ཞིག་(ཡིན་པའི་ལམ)འདི་རྣམས་ཐམས་ཅད་གསང་བར་བྱ། །ཞེས་གསུངས་ནས། དེའི་འགྲེལ་
པར། དུ་བ་ལ་སོགས་རྣམས་ཀྱི་མཚན་མ་འཛིན་པ་ནི་ཨ་བ་དྷཱ་ཏཱིའི་སྒོ་ནས་ཏེ་ཀྱང་གི་སྒྲས་ལྟེ་བ་དེ་
ཉིད་ལའོ། །འདི་རྣམས་ཐམས་ཅད་གསང་བར་བྱ་སྟེ་བྱིས་པའི་སྐྱེ་བོ་རྣམས་ལ་སྦ་བར་བྱའོ་ཞེས་པ་
ངེས་པའོ། །ཞེས་གསུངས་པ་བཞིན། དཔལ་ལྡན་ཨ་བ་དྷུ་ཏཱི་པའི་ཞལ་སྔ་ནས་ཀྱང་། ཟབ་ལམ་ཐོག་
མར་དགེ་བའི་ཁྲིད་ཡིག་གི་མཇུག་ཏུ། སྐབས་འདིར་བཀའ་རྒྱ་བཞིས་གདབ་པར་བྱའོ་ཞེས་གསུངས་
བས། ལུས་གནད་ལྟ་སྟངས་དང་། སེམས་ཀྱི་འཇོག་ཚུལ་དང༌། ཉམས་ཀྱི་སྐྱེ་ཚུལ་དང༌། ངོ་སྤྲོད་ཚུལ་
རྣམས་སྦྱོར་བ་ཡན་ལག་དྲུག་གི་ཉམས་ཁྲིད་ཐོབ་ཅིང་སྐྱེས་ངེས་པ་མ་གཏོགས་པ་གཞན་ལ་ཤིན་ཏུ་
གསང་བར་བྱའོ། །གགས་སེལ་ལ་སོགས་ཐེ་ཚོམ་དྲི་བའི་དགོས་པ་མེད་ན་རང་གི་ཉམས་མྱོང་བརྟན་
གྱི་བར་དུ་ཁྲིད་ཐོབ་པ་ལ་ཡང་གསང་སྟེ་བསྒོམ་པར་གསུངས་ཤིང་། དེ་ཤིན་ཏུ་ལེགས་པར་ཡང་ཐག་
ཆོད་ལ་ཉམས་མྱོང་མི་འགྲིབ་པ་དང་འཕེལ་བའི་དགོས་པ་གདའ་བས་ཟབ་ལམ་བར་དུ་དགེ་བ་དང་
ཐ་མར་དགེ་བའི་སྐབས་སུ་ཡང་ཤིན་ཏུ་གསང་ཆེན་གྱི་རྒྱས་བཏབ་པ་བཞིན་དུ་མཛད་ན་རྟེན་འབྲེལ་
ལེགས་སོ། །
༑ མདོ་དང་རྒྱུད་སྡེ་མན་ངག་དུ་མའི་བཅུད། །ཡིད་ཆེསགསུམ་ལྡན་ཟབ་ལམ་ངེས་པའི་དོན། །
གང་གི་དྲིན་གྱིས་ཇི་ཞིག་ལྟར་རྙེད་པ། །བླ་མ་རིགས་ལྡན་ཚོགས་ལ་སྐྱབས་སུ་མཆི། ༈ །དེ་ལྟར་ཟབ་
དོན་ཡི་གེར་བཀོད་པ་ཡི། །ནོངས་གྱུར་ལྷ་དང་མཁས་ལ་བཟོད་པར་གསོལ། །དགེ་བས་འགྲོ་ཀུན་
རྣམ་དག་ལམ་ཞུགས་ནས། །རྡོ་རྗེ་འཛིན་པའི་གོ་འཕང་ཐོབ་གྱུར་ཅིག །དོན་འདི་དག་གི་གནས་
ལུགས་རྒྱས་པ་ནི་རྒྱུད་སྡེ་རིན་པོ་ཆེའི་མཛོད་རྣམས་ན་གསལ་བས་སེམས་འགྲེལ་སྐོར་གསུམ་ལ་་་་་
སོགས་པའི་ལྡེ་མིག་དང༌། བླ་མ་དམ་པའི་མན་ངག་གིས་ཁོང་དུ་ཆུད་པར་བྱ་ཞིང་། མདོ་སྡེ་དུ་མ་
ལས་ཀྱང་གསལ་བར་གྱུར་རོ། །དེ་ཙམ་བལྟ་བར་མི་ནུས་པ་རྣམས་ཀྱིས་ནི་གྲུབ་ཆེན་ཡུ་མོས་མཛད་
པའི་གསལ་སྒྲོན་བཞི་པོ་དང༌། ཆོས་རྗེས་ཀུན་སྤངས་པ་ཉིད་ཀྱིས་མཛད་པའི་རྒྱུད་འགྲེལ་ཆེན་པོ་
ལས་ངེས་དོན་ཕྱོགས་གཅིག་ཏུ་ཕྱུང་བ་རྒྱུད་ཀྱི་སྙིང་པོ་དང༌། ཆོས་རྗེ་བྱང་སེམས་ཆེན་པོས་མཛད་
པའི་ལུང་སྦྱོར་སྐོར་གསུམ་རྡོ་རྗེ་ཐེག་པའི་བཅུད་ལེན་དང་བཅས་པ་དང་།ཆོས་རྗེ་ཐམས་ཅད་མཁྱེན་
པས་མཛད་པའི་ངེས་དོན་རྒྱ་མཚོ་ཞེས་བྱ་བ་གཞི་ལམ་འབྲས་བུ་ལས་བརྩམས་ཏེ་ཟབ་དོན་དུ་མ་



ཇོ་ནང་ལོ་ཙཱ་བ་བློ་གྲོས་དཔལ།
ངོ་སྤྲོད་གནས་ལུགས་གསལ་བ། །
པོད་དང་པོ།
ལེགས་པར་གཏན་ལ་འབེབས་པའི་སྐབས་དེ་དང་དེ་དག་ལས་ཁོང་དུ་ཆུད་པར་མཛད་པ་རིགས་་་་་
སོ༑ ༑ངོ་སྤྱོད་གནས་ལུགས་གསལ་བ་ཞེས་བྱ་བ་བླ་མ་སྟག་སྟོན་སེང་གེ་ཡེ་ཤེས་ལ་སོགས་པས་མེ་
ཏོག་དང་བཅས་ཏེ་གསོལ་བ་བཏབ་ཅིང་དགེ་བའི་བཤེས་གཉེན་ཀུན་དགའ་རྒྱལ་མཚན་དང་དགེ་
སློང་ཤེས་རབ་གྲུབ་ལ་སོགས་པ་གཞན་དག་གིས་ཀྱང་ཡང་ཡང་བསྐུལ་ནས། བླ་མ་དམ་པ་རྣམས་
ཀྱི་བཀའ་དྲིན་ལས་གསང་སྔགས་ཀྱི་ཚུལ་ཅུང་ཟད་རིག་པ་དགེ་སློང་རྡོ་རྗེ་འཛིན་པ་ལོ་ཙ་བས་ཇོ་
ནང་དཔལ་གྱི་རི་ཁྲོད་དུ་ཉི་སྒྲོལ་བྱེད་ཀྱི་ལོ་ཆུ་སྟོད་ཀྱི་ཟླ་བའི་དཀར་ཕྱོགས་ལ་གྲུབ་པར་བཀོད་
པའི་ཡི་གེ་པ་ནི་དགེ་སློང་སྟོན་པ་བརྩོན་འགྲུས་སེང་གེའོ། །བསྟན་པ་དང་སེམས་ཅན་ལ་ཕན་པར་
གྱུར་ཅིག ། མ་ཡིག་འབྲས་སྤུངས་དཔེ་རྙིང༌། ཕྱི་མ་ ༦༩༧



ཇོ་ནང་ལོ་ཙཱ་བ་བློ་གྲོས་དཔལ།
གེགས་སེལ་གྱི་ས་གཅོད།
པོད་དང་པོ།
༄༅། །གེགས་སེལ་གྱི་ས་གཅོད་
བཞུགས་སོ། །
༄༅། །ཨོཾསྭསྟི། རྡོ་རྗེའི་ལུས་བསྲུང་བ་ལ་གཉིས། སྲོག་རྩོལ་གྱི་གདམས་པས། སྨན་སྦྱོར་ལ་
སོགས་པས་ལུས་བསྲུང་བའོ། ། དང༌པོ་ལ་གཉིས། རྩ་རླུང་(ད་ནི་གི་ནུས་པ་ངོས་གཟུང་བ། དེ་ལ་
གནད་དུ་བསྣུན་པའི་མན་ངག་གོ ། འདི་ལ་གསུམ། རྣལ་འབྱོར་པའི་དངོས་གྲུབ་སྒྲུབ་ཚུལ། སྲོག་
རྩོལ་ལ་བརྟེན་པའི་གགས་(གེགས་སེལ། སྲོག་རྩོལ་གྱི་གནད་ལ་གདམས་པའོ། །དང་པོ་ལ་གཉིས།
ཐུན་མོང་རྒྱུ་དེའི་ཕྱིར)དངོས་གྲུབ་སྒྲུབ་པའི། ཕྱག་རྒྱ་ད་ནི་སྟོང་པ་ཆེན་པོའི་ལམ་གྱི་ངེས་པའོ། །གཉིས་པ་
ལ་གཉིས། སྲོག་རྩོལ་ལ་བརྟེན་ཏེ་འཆི་བ་བསླུ་བ། སྲོག་(ད་ནི་ཉི་མ)རྩོལ་ལ་བརྟེན་ཏེ་ན་ཚ་བསལ་
པའོ། །འདི་ལ་གསུམ། རླུང་གི ལྟོ་བའི། རྒྱབ་ཀྱི་ནད་ལ་སོགས་པའི་གེགས་སེལ་ལོ། །དང་པོ་ལ་
གསུམ། (ད་ནི་ཐུར་མདོར་ བསྟན། རྒྱས་ བཤད། དོན་ (རླུང་ལ་སོགསབསྡུའོ། །གཉིས་ པ་ ལ་ བཞི། རླུང་
་འདིར་ལུས་ལ་ནད་ལས་གྱུར་པའི། བད་་དེ་བཞིན་དུ》 ཀན་ལས་གྱུར་པའི། མཁྲིས་སླར་ཡང་)ནད་ལས་གྱུར་
པའི། འདུས་(སྟེང་དང་)པ་དང་རིམས་ཀྱི་གེགས་སེལ་ལོ། །གཉིས་པ་ལ་གཉིས། བུམ་པ་ཅན་(ད་
ནི་ཐུར་སེལ)སྒོམས་པས་གེགས་ཀུན་སེལ་ཚུལ། འཆི་(ད་ནི་མཆན)བས་ལས་འཕྲོས་ པའི་ རླུང་སྦྱོར་བསྟན་
པའོ། །གསུམ་པ་ལ་བདུན། རོ་ད་ནི་རྒྱབ)སྟོད་ན་བའི། བད་་སྟེང་དུ་ཀན་ན་བའི། རྩ་(སྲོགཆུ་གཉིས་ཀྱི།
མིག་ཐོ་རངས)ནད་ ཀྱི། ཟས་ (གན་རྐྱལ)མ་ཞུ་བའི། འབྲས་འབྲས་རྣམས)དང་ སྐྱངས་པའི། སོ་ (འགའ་
ཞིག །སྲིན་ སོགས་ ཀྱི་གེགས་སེལ་ལོ། །སྲོག་རྩོལ་གྱི་གནད་ ལ་ གདམས་ པ་ལ་གསུམ། སྲོག་ (ད་ནི་
ལོ)རྩོལ་གྱིས་འགྱུར་མེད་ཐོབ་པའི་ཡོན་ཏན། སྲོག་་ད་ནི་སྲོག) རྩོལ་གྱི་ངེས་ངེས་ཇི་ལྟར་བསྒོམ་ཚུལ།
རྣལ་ (ཕྱག་རྒྱ་འབྱོར་པའི་བྱ་བ་ཕྱེ་སྟེ་གདམས་པའོ། །སྨན་སྦྱོར་ལ་སོགས་པས་ལུས་བསྲུང་བ་ལ་
གསུམ། གང་ལ་གང་ འཚམས་ གདམས་པ། ཁྱད་ པར་འབྲུམ་པ་འཆོས་ཐབས། ཚ་ (ད་ནི་མཉམ་བའི་
91



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གདུང་བ་སེལ་ཚུལ་ལོ། ། དང་པོ་ལ་གསུམ། ལུས་ཀྱི་རྫས་ལ་བརྟེན་པའི་གེགས་སེལ་ཕྱི་ནང་རྟེན་
འབྲེལ་སྒྲིགས་པའི་མན་ངག ཕྱི་རོལ་སྨན་ལ་བརྟེན་པའི་གེགས་སེལ་ལོ། །དང་པོ་ལ་གཉིས། རྒྱས་
པར་དབྱེ་བ། དོན་ཙམ་བསྡུ་བའོ། །དང་པོ་ལ་གཉིས། ཡན་ལག་དང་དབང་པོའི་གེགས་སེལ་རྣམ་
གྲངས་བདུན་དུ་དབྱེ་བ། སྟེང་འོག་སྦྲུལ་དང་ཁྱི་སྙོན་[སྨོན》སོགས་གདོན་ནད་ཀུན་གྱི་གེགས་སེལ་
ལོ༑ ༑གཉིས་པ་ལ་བཞི། ཕྱི་ནང་གི་བདུད་རྩི་ལྔས་ཚེ་རྒྱུན་འཕེལ་བའི། རྒས་པ་དང་སྲིན་བུ་དང་
ཤིག་ནད་སེལ་བའི། ཤ་ལྔ་དང་སྦྲང་རྩིས་ནད་མཐའ་དག་སེལ་བའི། རྒས་པ་སེལ་ཚུལ་གཞན་ཚེ་
སྒྲུབ་ལས་འཕྲོས་པའི་མན་ངག་གོ །གསུམ་པ་ལ་གཉིས། སྨན་སྦྱོར་བསྡུས་ཏེ་བསྟན་པ། རྒྱས་པར་
གཞན་ལས་ཤེས་ཚུལ་ལོ། །དང་པོ་ལ་གཉིས། ནད་གསུམ་གྱི་གེགས་སེལ་རྣམ་གྲངས་ལྔར་དབྱེ་བ།
ཁ་ནད་ལ་སོགས་པའི་གེགས་སེལ་ལྔ་བསྟན་པའོ། །ཁྱད་པར་འབྲུམ་པ་འཆོས་ཐབས་ལ་གསུམ།
ཤེས་ནས་སྐྱ་ནད་འཆོས་པའི། (དེ་བཞིན་དུས་སུ་འཕུལ་སྨན་གཏང་བའི། སྔ་ཕྱི་ཀུན་ཏུ་དགོས་པའི་
མན་ངག་གོ ། དང་པོ་ལ་གཉིས། ཏིང་ངེ་འཛིན་གྱིས། སྨན་གྱི་སྦྱོར་བས་གེགས་བསལ་བའོ། །
གསུམ་པ་ལ་གཉིས། སྔགས་དང་བསྲུང་བའི། རྫས་དང་སྦྱོར་བའི་མན་ངག་གོ། འདི་ལ་གཉིས།
ནད་ཞི་བའི། གདོན་ཞི་བའི་སྦྱོར་བའོ། །དཔལ་དུས་ཀྱི་འཁོར་ལོའི་རྒྱུད་འགྲེལ་དུ་གསུངས་པའི་
གེགས་སེལ་གྱི་བསྡུས་དོན་ལོ་ཙཱ་བ་བློ་གྲོས་དཔལ་བཟང་པོས་ཇོ་ནང་དཔལ་གྱི་རི་ཁྲོད་དུ་སྦྱར་
བའོ། །བསྟན་པོ་དང་སེམས་ཅན་ལ་ཕན་པར་གྱུར་ཅིག །ལུང་རིགས་བྲལ་བའི་ཡིག་རིས་བདེན་
བདེན་འདྲས། །བྱིས་པའི་བློ་ཅན་དུ་མའི་ མགོ་བོ་བསྐོར། །རྒྱལ་བ་རྒྱལ་སྲས་དམ་པའི་གཞུང་
བཟང་མཆོག །ལུང་རིགས་ལྡན་པ་ལེན་ན་མཁས་པའི་ལུགས། །ཞེས་ཀྱང་སྨྲས་སོ། །ཞུས་དག།
མཆན་ཁ་ཤས་མི་གསལ་བས་ཡིད་འཇགས་འཚལ། མ་ཡིག་འབྲས་སྤུངས་ཡིག་རྙིང་ཕྱི་ཀ ༡༤༩



ཇོ་ནང་ལོ་ཙཱ་བ་བློ་གྲོས་དཔལ།
གེགས་སེལ་གྱི་རྒྱུད།
པོད་དང་པོ།
༄༅། །གེགས་སེལ་གྱི་རྒྱུད་བཞུགས། །
༄༅། །ཨོཾ་སྭ་སྟི། རྡོ་རྗེ་ལུས་ཀྱི་གེགས་སེལ་ནང་གི་ལེའུའི་རྒྱུད་ལས་ཕྱུང་བ། བླ་མ་དང་
དཔལ་དུས་ཀྱི་འཁོར་ལོ་ལ་གུས་པས་ཕྱག་འཚལ་ལོ། ༈ །དང་པོར་མཐའ་དག་རྒྱལ་བའི་ལུས་
ནི་དངོས་གྲུབ་རྒྱུ་རུ་སྔགས་པ་དག་གིས་ཡང་དག་བསྲུང་བར་བྱ། །ལུས་མེད་ན་ནི་དངོས་གྲུབ་མེད་
ཅིང་སྐྱེ་བ་འདི་ལ་མཆོག་གི་བདེ་བ་ཐོབ་པར་འགྱུར་བའང་མེད། །དེ་ཕྱིར་ལུས་ཀྱི་དོན་གྱི་རྒྱུར་ནི་
ཉིན་ཞག་སོ་སོའི་དུས་སུ་རྩ་ཡི་སྦྱོར་བ་བསྒོམ་པར་བྱ། །ལུས་ནི་གྲུབ་ན་གཞན་པའི་དངོས་གྲུབ་སྲིད་
པ་གསུམ་གྱི་གནས་སུ་མངག་གཞུག་ཉིད་དུ་རབ་ཏུ་འགྱུར། ༈ །སྟོང་པ་ལ་ནི་དུ་བ་སོགས་ལམ་བླ་
མའི་ངེས་པའི་དབང་གིས་གཟུགས་བརྙན་འཚམས་སུ་བསྒོམ་པར་བྱ། །དེ་ནས་རྩ་ཡི་འཁོར་ལོ་
རྣམས་སུ་སྲོག་དང་ཐུར་སེལ་རླུང་ནི་བརྟན་པ་དག་ཀྱང་བྱེད་པ་སྟེ། །ཕྱི་ནས་ཟླ་བ་ངེས་པར་འགོག་
པ་གཟའ་བཞིན་བྱེད་དེ་བྱང་ཆུབ་སེམས་ནི་རྣལ་འབྱོར་པ་ཡིས་སོ། །དེ་ནས་གང་ཞིག་ཅུང་ཟད་འདོད་
པ་དག་ནི་ཉིན་ཞག་འགའ་ཡིས་སྐྱེ་བ་འདི་ལ་ཐོབ་པར་འགྱུར། ༈ །ཉི་མ་ཟླ་བ་འགོག་པ་མཉམ་དང་
མི་མཉམ་བགྲོད་པ་དག་སྟེ་དབུ་མ་མེ་ལ་རབ་ཏུ་ཞུགས། །སྲོག་དང་ཐུར་སེལ་གཉིས་པོ་དག་ཀྱང་
ཉིན་ཞག་དང་པོ་ སོང་ན་དུས་མིན་འཆི་བ་བསླུ་བ་སྟེ། །ལག་པ་དང་བཅས་རྐང་པའི་མཐེ་བོའི་
ཚིགས་དང་སེན་མོའི་མཐར་ནི་སྲོག་གིས་ཀུན་དུ་གང་བྱས་ནས། །འཁོར་ལོ་དྲུག་ལ་སངས་རྒྱས་ལྷ་
མོ་འཇིགས་མེད་ཕྱག་གི་པད་མ་རྣལ་འབྱོར་པས་ནི་བསྒོམ་པར་བྱ། ༈ །ཐུར་སེལ་བསྐུམ་ན་འདོད་
པར་འགྱུར་ཏེ་ལུས་མཆོག་དག་ལ་རླུང་གི་ནད་ནི་མ་ལུས་དག་ལའོ། ༈ །སྲོག་རྩོལ་དག་ནི་བད་ཀན་
ལ་འགྱུར་ ༈ སླར་ཡང་དེ་དག་གཏོང་བ་མཁྲིས་པ་དག་གི་སྐྱོན་ལའོ། ༈ །སྟེང་དང་འོག་ནི་ཡང་དག་
འགོག་པ་བདེ་བ་བྱེད་པར་འགྱུར་ཏེ་འདུས་པ་དག་དང་རིམས་ལ་ཡང་། །ལྟེ་བའི་སྟེང་དུ་སྲོག་གི་
རླུང་ནི་མཐའ་དག་ནད་འཕྲོག་ལྟེ་བའི་རྩ་བར་གཞན་པ་དག་ཀྱང་ངོ༌། ༈ །ཐུར་སེལ་རླུང་ནི་རྣམ་པ་
གསུམ་གྱི་ལམ་དུ་བགྲོད་པ་དག་ནི་བསྐུམ་ཞིང་སྲོག་ཉིད་སྟེང་ནས་ཀྱང༌། །ཇི་སྲིད་ཡང་དག་ཕྲད་དེ་



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
མེ་ནི་སྟོབས་དང་ལྡན་ཞིང་ལུས་ཀུན་ལ་ནི་ཁྱབ་པར་རབ་འགྱུར་བ། །དམུ་ཆུ་སྐྲན་དང་གཞང་འབྲུམ་
ནད་རྣམས་དག་དང་ལྟོ་བར་སོན་པ་ཟླ་བའི་སྦྱོར་བས་འཇོམས་པ་སྟེ། །དབུགས་རྩེག་དང་ནི་བློ་དང་
རྣམ་པ་གསུམ་གྱི་དུག་དང་མིག་གི་ནད་ལ་སོགས་པ་དག་ཀྱང་ངོ༌། ༈ །མཆན་ཁུང་གཡས་དང་
གཡས་མིན་ལས་ནི་ནུ་མ་དག་ཀྱང་སྟོབས་ལྡན་མནན་ཏེ་སྲོག་ནི་བཀག་པ་ལས། །གཡས་ནས་
གཡོན་པའི་རྩར་ནི་འཕྲལ་ལ་རབ་ཏུ་འབབ་སྟེ་གཡོན་པའི་མཆན་ཁུང་ལས་ཀྱང་གཡས་སུའོ། །ཟླ་
བ་ཕྱེད་ཀྱིས་ཀྱང་ནི་འཆི་སྟེར་འཆི་ལྟས་འཕྲོག་སྟེ་རྣལ་འབྱོར་ལྡན་པའི་རྣལ་འབྱོར་པ་ཡིས་སོ། ༈ །རྡོ་
རྗེ་དཀྱིལ་དཀྲུང་དུ་གནས་རྐང་པ་ལག་པའི་པད་མ་དག་གིས་གཟུང་བ་རྒྱབ་ཀྱི་ཟུག་རྔུ་འཇོམས། ༈ །
སྟེང་དུ་རྐང་པ་དག་དང་འོག་ཏུ་མགོ་བོ་ལུས་ལ་བད་ཀན་ནད་རྣམས་མཐའ་དག་འཕྲོག་པར་་་་་་་
བྱེད། ༈ །སྲོག་འགོག་པ་ལས་ཉིན་ཞག་འགའ་ཞིག་གིས་ནི་རབ་འཁྲུ་གཅི་བ་སྲི་བ་ངེས་པར་འཇོམས་
པར་བྱེད། ༈ །ཐོ་རེངས་མིང་མེད་དག་གིས་ཆུ་དང་བྲལ་བའི་ཁར་ནི་སོ་ཡི་ཕྲེང་བ་དག་ལ་རབ་
བདར་བ། །མིག་རྣམས་དག་གི་མིག་སྨན་དུ་འགྱུར་སླར་ཡང་ནད་ནི་འཕྲོག་པ་ཆུ་ཡིས་གཏོར་བ་དག་
ཀྱང་ངོ༌། ༈ །གན་རྐྱལ་ཉལ་ནས་ལྟེ་བ་ལག་པའི་པད་མས་གཟུང་བ་དག་ནི་མ་ཞུ་བ་ཡི་ཟུག་ངུ་
འཇོམས། ༈ །འབྲས་རྣམས་བྱུང་བ་ལ་ནི་ངེས་པར་མར་དང་བཅས་པའི་ཚ་ཡིས་བདུགས་ན་འཕེལ་
བ་འཇོམས་པར་བྱེད། །དེ་ནས་ཨཀའི་འོ་མ་བྱུགས་པས་ཀྱང་ངོ་།འགའ་ཞིག་ཚེ་ན་སོ་སྲིན་ཟུག་རྔུ་
བཅས་གྱུར་ན། །སྟག་ལྡན་གྱི་ནི་ས་བོན་དུ་བ་སྦུབས་ལ་སོགས་པ་དག་གིས་འདིར་གཟུང་སྲིན་བུ་
ལ་སོགས་འཇོམས། ། ༈ ལོ་ཕྱེད་ཀྱིས་ནི་སྔགས་པ་རྣམས་ཀྱི་མཆོག་གི་ལུས་ལ་དཀར་བའི་མཛེས་
འཕྲོག་དེ་ལས་གཞན་ལྟ་ཅི། །ཤེས་རབ་འདུས་ལ་རང་སེམས་ལྟུང་བ་དག་ཀྱང་རྟག་ཏུ་སྲོག་གི་རླུང་
གིས་འགོག་པ་དག་ལས་ཏེ། །བདུན་བཅུའི་ལོ་ཡི་རྒ་བ་སྐྲ་དཀར་བཅས་པ་དག་ཀྱང་ལོ་གཉིས་རབ་
ཏུ་རྫོགས་ན་ངེས་ པར་འཕྲོག །ཉི་མ་འགའ་ཡིས་ལམ་དང་སེམས་ནི་རབ་ཏུ་འགྲོགས་པ་དག་
ལས་དེ་སྟེང་ཕྱག་རྒྱའི་དངོས་གྲུབ་འགྱུར། ༈ །སྲོག་རྩོལ་རབ་ཏུ་བྱ་སྟེ་སྙིང་ཁ་དེ་བཞིན་མགོ་བོ་དག་
ནི་ཇི་སྲིད་མེ་ཡིས་གདུང་འགྱུར་བ། །དེ་ལས་སྟེང་དག་ཏུ་ནི་བཟང་པོའི་པད་མར་བརྒྱལ་བར་འགྱུར་
ཏེ་མ་བསྡམས་པའམ་སྟོབས་དག་གིས། །གཙུག་ཏོར་ཕུག་ཅིང་ཕུང་པོ་དག་དང་ཁམས་རྣམས་རྣམ་
པར་སྤངས་ནས་འཆི་བ་ཉིད་དུ་འགྲོ་འགྱུར་ཏེ། །ཕྱག་རྒྱ་འགྲོགས་པ་རབ་ཉམས་སྐྱེས་བུ་རྣམས་ཀྱི་



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
གེགས་སེལ་གྱི་རྒྱུད།
སྐྱེ་བ་འདི་ཉིད་ལ་ནི་བདེ་འབྲས་སྟེར་བ་མེད། ། ༈ ཕྱག་རྒྱ་གསུངས་པ་བསྒོམ་པའི་དོན་ཏེ་ཉིན་
མཚན་དུས་སུ་ཆགས་པ་ཟད་པའི་དོན་ནི་མིན་པ་ཉིད། །གསུང་གི་རྡོ་རྗེ་མཆོད་པའི་དོན་ཏེ་ངེས་
པར་སྔགས་པ་རྣམས་ལ་མྱོས་བྱེད་གསུངས་པ་ཉིད་མ་ཡིན། །ཁ་ཟས་ཐམས་ཅད་བདེ་བའི་དོན་ཏེ་
ཉིན་ཞག་སོ་སོའི་དུས་སུ་མ་བཞུའི་རྒྱུར་ཡང་མ་གསུངས་སོ། །དཔལ་ལྡན་སྤྱོད་པ་དངོས་གྲུབ་ཐོབ་པའི)
རྒྱུར་ཏེ་མཚན་མོ་དུར་ཁྲོད་འཁྱམས་པ་དག་ཀྱང་དངོས་གྲུབ་ཀྱི་རྒྱུར་ཡིན་གྱི་ རྩེད་མོའི་དོན་ནི་མ་ཡིན། ༈ །
མི་བསྐྱོད་པ་ནི་ཅུང་ཟད་དྲོ་བས་ཁ་ནད་ཞི་བར་བྱེད་དེ་སོ་ཡི་ཟུག་རྔུ་ཉིད་ཀྱང་ངོ༌། ། ཐོ་རངས་མི་
བསྐྱོད་རྡུབས་པ་དག་ནི་མགོ་ཡི་ནད་འཕྲོག་དེ་བཞིན་ཉིད་དུ་ཆུ་ནི་རྔུབས་པས་སོ། །རྣ་བ་དག་དང་
མིག་ཏུ་གཅི་བ་དྲོ་དང་གྲང་མོ་རབ་བླུགས་གཉི་ག་དག་གི་ནད་འཕྲོག་གོ ། ༈ འབྱུང་པོས་གཟིར་ལ་
ཚ་བ་གསུམ་བཅས་མི་བསྐྱོད་རྡུབས་ན་བདེ་བ་སྟེར་ཏེ་སོས་ཟིན་ཉིད་ལ་ཡང་།། ༈ བཤང་བ་གཅི་བ་
ཁུ་བ་ཁྲག་ནི་མི་ཡི་ཤ་དང་བཅས་པ་ཟོས་པས་ཚེ་ནི་སྟེར་བར་འགྱུར། ། ༈ བསམ་གཏན་བཅས་པས་
མེ་ཏོག་རྡུབས་ན་སྐུ་དཀར་དང་བཅས་རྒ་བ་དང་ནི་ལུས་སྐྱེས་རྣམས་ཀྱང་འཕྲོག ། ༈ སྒྲོན་མ་ལྔ་པོ་
སྦྲང་བུའི་སྐྱུགས་པ་དག་དང་བསྲེས་པ་ཟོས་པས་མཐའ་དག་ནད་ནི་འཕྲོག་པ་སྟེ། ། ༈ བུད་མེད་མེ་
ཏོག་ཁུ་བ་དག་དང་བསྲེས་པ་ལོ་གཅིག་ཟོས་ན་རྒ་བ་ངེས་པར་སེལ་བར་བྱེད། ། ༈ རླུང་འཇོམས་
ལན་ཚ་སྐྱུར་བ་དག་ཏུ་རབ་ཏུ་འགྱུར་ཏེ་དངར་དང་སྐ་བ་དག་ནི་མཁྲིས་པའི་དགྲ། །བད་ཀན་་་་་
འཇོམས་པ་ཁ་བ་ཀུན་དང་དེ་བཞིན་ཚ་བ་དག་ཀྱང་སྨན་རྣམས་སམ་ནི་ཁུ་བ་འམ། །བད་ཀན་་་་་་་
འཇོམས་པ་ར་ཡི་འོ་མ་ཚ་བ་གསུམ་བཅས་དག་སྟེ་མ་ཧེའི་འོ་མ་མཁྲིས་པའི་དགྲ། །རླུང་འཇོམས་
དག་ཀྱང་རྔ་མོའི་འོ་མ་རྣམ་གསུམ་ནད་འཕྲོག་བ་ཡི་འོ་མ་དང་ནི་དེ་བཞིན་མར། ། ༈ ཛཱ་ཏི་བསྐོལ་
བའི་ཆུ་ནི་དྲོ་བས་ཁ་ནད་ཞི་བར་བྱེད་དེ་སོ་ཡི་ཟུག་རྔུ་ཉིད་ཀྱང་ངོ་། ། ཏིལ་མར་དངོས་པོའི་ཆུ་བསྐོལ་
ཚ་བ་གསུམ་དང་ལན་ཚ་དག་གིས་རྣ་བ་ཡི་ནི་ནད་དག་འཇོམས། ། མར་དང་འོ་མ་བསྐོལ་བར་གྱུར་
པ་ཀླུ་དང་དམར་པོ་དག་གིས་རྟག་ཏུ་སྣ་ཡི་ནད་དག་འཇོམས། ། ཀར་ཀོ་ཊི་དང་ལང་ག་ལི་དང་ཨིན་
དཱི་བོང་བུའི་ཆུར་བཅས་བྱུགས་པས་འབྲས་ཀྱི་ཕྲེང་བ་འཕྲོག ། ༈ ལག་པ་དག་ནི་རབ་འཕྱང་རྐང་
པའི་པད་མ་མཉམ་པ་དག་དང་སྲོག་གི་རླུང་ནི་འགོག་བྱ་སྟེ། །ཇི་སྲིད་ལུས་ནི་ས་ལ་རབ་ཏུ་ལྷུང་བར་
མ་གྱུར་པ་དང་ཚ་བ་དག་ནི་གྲོལ་བར་ཡང་། །ཡང་དང་ཡང་དུ་ཏིང་ངེ་འཛིན་ལའོ་འཆི་བའི་འཇིགས་



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།
པ་བྱེད་པའི་ཚེར་མ་ཅན་ནི་ངེས་འཇོམས་ཏེ། །སྙིང་ཁའི་པད་མར་ཟླ་བའི་སྟེང་དུ་དྲི་མེད་རི་བོང་ཅན་
མཚུངས་སྣ་ཚོགས་ཡུམ་ནི་བསྒོམས་པས་སོ། ༈ ། སྲན་ཆུང་བཏགས་པ་འཐུངས་པས་ཚ་བས་རྣམ་
པར་བསྣུན་པའི་མི་རྣམས་ཀྱི་ནི་ཚེར་མ་འཇོམས་པར་བྱེད། ༈ ། ཚ་བའི་མཐར་ནི་ཐོད་པ་བདར་བ་མི་
བསྐྱོད་བསྲེས་པ་ཡིས་ཀྱང་འཇིགས་པར་བྱེད་པ་འཕྲོག་པ་སྟེ། ༈ །སྔགས་ཀྱང་ཆུ་མེ་རླུང་རྣམས་དག་
གི་སྔོན་དུ་ཨོ་ཡིག་དང་ནི་བཛྲ་སྔོན་མ་ཅན་གྱི་མིང་། །དེ་ཉིད་ཀྱིས་ནི་བསྲུང་བར་བྱ་སྟེ་མགོ་མགྲིན་
སྙིང་ཁ་ལྟེ་བ་གསང་བ་ལ་སོགས་རྣམས་སུའོ། ༈ །མཉམ་པ་དྷ་ཏི་དྷ་ནྱ་དང་ནི་གཞན་ཡང་དེ་བཞིན་
ཏིན་ཏི་རི་ཡི་འདབ་མའི་ཕྱེ་མ་དང༌། །ཉི་ཟླ་རེག་པའི་ཆུ་ནི་ངེས་པར་དྲི་མ་བྲལ་བ་དག་ལ་རྐང་པའི་
ལྷག་མར་བསྐོལ་བར་བྱ། །དེ་ཡི་ཁུ་བ་ཀ་ར་དང་བསྲེས་ཕྱི་མའི་ཉིན་ཞག་དག་ནས་ཞག་གསུམ་་་་་
འཐུངས་པ་འདི་ཡིས་ནི། །སོ་ཀ་ཉི་མའི་འོད་ཟེར་དག་གིས་བསྲེགས་པས་ཁམས་བདུན་སོང་བ་དག་
ཀྱང་ངོ༌། ༈ །ཞེས་པ་ཚིགས་བཅད་བརྒྱ་དང་བདུན་པ་ནས་བརྩམས་ཏེ་བརྒྱ་དང་ཉེར་བཞི་པའི་བར་
ལོ་ཙ་བ་བློ་གྲོས་དཔལ་བཟང་པོས་རང་གཞན་ལ་ཕན་པར་བསམས་ནས་ལོགས་སུ་ཕྱུང་བ་རྫོགས་
སོ༑ ༑ ཞུས་དག །



ཇོ་ནང་ལོ་ཙཱ་བ་བློ་གྲོས་དཔལ།
གེགས་སེལ་གྱི་འགྲེལ་པ།
པོད་དང་པོ།
༄༅། །གེགས་སེལ་གྱི་འགྲེལ་བ་
བཞུགས་སོ། །
༄༅། །ཨོཾ་སྭསྟི། རྡོ་རྗེ་ལུས་ཀྱི་གགས་（གེགསJསེལ་ནང་ལེའི་འགྲེལ་པ་ལས་ཕྱུང་བ། བླ་མ་
དང་དཔལ་དུས་ཀྱི་འཁོར་ལོ་ལ་གུས་པས་ཕྱག་འཚལ་ལོ། །
༈ ད་ནི་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཀྱི་རྒྱུར་ལུས་བསྲུང་བའི་མན་
ངག་གསུངས་པ་དང་པོར་ཞེས་པ་ལ་སོགས་པ་སྟེ་འཁོར་བ་འདིར་སེམས་ཅན་རྣམས་ཀྱི་ལུས་ལ་
སྲོག་དང་ཐུར་སེལ་སྡུད་པའི་རིམ་པས་ཕྱིར་འབྱུང་བར་འགྱུར་ཞིང་སྐྱེད་པའི་རིམ་པས་རབ་ཏུ་ནང་དུ)
འཇུག་པ་ཇི་ལྟ་བ་དེ་བཞིན་དུ་རྩ་བའི་རྒྱུད་ཀྱི་དབང་མདོར་བསྟན་པ་ལས་བཅོམ་ལྡན་འདས་ཀྱིས་
གསུངས་པ། ལྟེ་བའི་པད་མ་སྙིང་མགྲིན་དང་། །དཔྲལ་བ་གཙུག་ཏོར་འདམ་སྐྱེས་ལ། །ས་ཆུ་མེ་
རླུང་སྟོང་པ་རྣམས། །སྡུད་པས་རབ་ཏུ་འབབ་པ་ནི། །འབྱུང་གྱུར་དེ་ནི་འཇུག་པ་དག །སྐྱེད་པས་
འཇུག་སྟེ་ས་ལའོ། །དེ་བཞིན་དུ་ཐུར་སེལ་གྱི་ནུས་པ་ནི། ལྟེ་གསང་ནོར་བུའི་ཆུ་སྐྱེས་ལ། །ལུས་
ངག་སེམས་ནི་འབབ་པ་དག །ཕྱིར་འབྱུང་བ་དང་ནང་དུ》ནི་འཇུག་པ་དག །སྡུད་དང་སྐྱེད་པའི་རང་
བཞིན་ཅན། །ཞེས་སོ། །
༈ རྒྱུད་དེའི་ཕྱིར་དང་པོར་མཐའ་དག་རྒྱལ་བའི་ལུས་ཏེ་ཕུང་པོ་ལ་སོགས་པའི་ལུས་ནི་དངོས་
གྲུབ་རྒྱུ་རུ་སྔགས་པ་དག་གིས་ཡང་དག་བསྲུང་བར་བྱའོ། །ལུས་མེད་ན་ནི་དངོས་གྲུབ་མེད་ཅིང་སྐྱེ་
བ་འདི་ལ་མཆོག་གི་བདེ་བ་སྟེ་ཟག་པ་མེད་པའི་བདེ་བ་ཐོབ་པར་འགྱུར་བའང་མེད་དོ། །དེ་ཕྱིར་
ལུས་ཀྱི་དོན་གྱི་རྒྱུར་ནི་ཞེས་པ་ལུས་ཀྱི་དོན་ནི་བྱང་ཆུབ་ཀྱི་སེམས་ཏེ་དེ་བསྲུང་བའི་རྒྱུར་ནི་ཉིན་
ཞག་སོ་སོའི་དུས་སུ་རྩ་ཡི་སྦྱོར་བ་བསྒོམ་པར་བྱའོ། །གཡོན་གྱི་རྐྱང་མལ་ལ་ནཱ་དང་(གཡས་ཀྱི་རོ་མར་ས་
ནཱ་དག་སྦྱོར་བ་ནི་རྩའི་སྦྱོར་བ་སྟེ་སྲོག་གི་རླུང་(ལྟེ་བ་ཡན་ཆད)དབུ་མར་འཇུག་པའི་ཐབས)བསྒོམ་པར་བྱ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཞིང་བཤང་བ་དང་གཅི་བའི་རྩ་སྦྱོར་བ་ཐུར་སེལ་གྱི་རླུང་ལྟེ་བ་མན་ཆད་ནི་དུང་ཅན་མར་འཇུག་ཐབས་བསྒོམ་
བྱར་འགྱུར)རོ། །ཉིན་དང་མཚན་མོའི་དུས་སུ་དུས་སྦྱོར་བཅུ་གཉིས་སུ་རྩའི་སྦྱོར་བ་འདི་བསྒོམ་པར་
བྱའོ། །འདི་སྒོམས་པས་ལུས་འགྲུབ་སྟེ་ལུས་གྲུབ་པར་གྱུར་ན་གཞན་པའི་དངོས་གྲུབ་འཇིག་རྟེན་པ་
རྣམས་མངག་གཞུག་ཉིད་དུ་རབ་ཏུ་འགྱུར་རོ་ཞེས་པ་སྟེ་འཇིག་རྟེན་པའི་དངོས་གྲུབ་སྒྲུབ་པའི་ངེས་
པའོ། །
༈ ད་ནི་སྟོང་པ་ཞེས་པ་ལ་སོགས་པས་འཇིག་རྟེན་ལས་འདས་པའི་དངོས་གྲུབ་སྒྲུབ་པའི་ལམ་
གསུངས་ཏེ་འདིར་སྟོང་པ་ལ་ནི་དུ་བ་སོགས་ལམ་བླ་མའི་ངེས་པའི་དབང་གིས་ཞེས་པ་འཆད་པ་་་
འགྱུར་བའི་རིམ་པས་གཟུགས་བརྙན་འཚམས་སུ་བསྒོམ་པར་བྱའོ། ། གཟུགས་བརྙན་ནི་རྣམ་པ་
ཐམས་ཅད་པའི་གཟུགས་བརྙན་ཏེ་དེའི་མཐར་ཐུག་པར་བསམ་མོ། །འཚམས་(མཚམས) དེ་ནས་
རྩ་ཡི་འཁོར་ལོ་རྣམས་སུ་སྲོག་དང་ཐུར་སེལ་རླུང་ནི་བརྟན་པ་དག་ཀྱང་བྱེད་པ་སྟེ་ལྟེ་བའི་འཁོར་ལོ་
ལ་རྣལ་འབྱོར་པས་ སྲོག་རྩོལ་བསྒོམས) སོ། །ཕྱི་ནས་ཟླ་བ་ངེས་པར་འགོག་པ་ནི་གཟའ་བཞིན་ཞེས་པ་
སྒྲ་གཅན་བཞིན་དུ་བྱེད་དེ་བྱང་ཆུབ་སེམས་ནི་རྣལ་འབྱོར་པ་ཡིས་་འཛིན་པ་དེ་ཡིས) སོ། ། སྲོག་དང་ཐུར་
སེལ་དག་ཡང་དག་པར་སྦྱོར་པ་ནི་རྣལ་འབྱོར་ཏེ་དེ་གང་ལ་ཡོད་པ་ནི་རྣལ་འབྱོར་པའོ། །བྱང་ཆུབ་
སེམས་ནི་འཕོ་བའི་སྐ་ཅིག་གོ །འགོག་པ་ནི་ཉེ་བར་ཞི་བ་སྟེ་རྒྱུ་མཐུན་པ་ལ་སོགས་པ་འགྱུར་བ་
མེད་པར་བྱེད་དོ། །དེ་ནས་གང་ཞིག་ཅུང་ཟད་འདོད་པ་དག་ཅེས་པ་ནི་རྒྱུ་མཐུན་པ་དེ་ལས་རྣམ་པར་
སྨིན་པ་དང་སྐྱེས་བུ་བྱེད་པ་དང་དྲི་མ་མེད་པ་གང་ཅུང་ཟད་བརྗོད་དུ་མེད་པའི་འདོད་པ་དེ་ནི་ཉིན་
ཞག་འགའ་ཡིས་སྐྱེ་བ་འདི་ལ་ཐོབ་པར་འགྱུར་རོ། །ཉིན་ཞག་འགའ་ནི་ལོ་གསུམ་དང་ཕྱོགས་
གསུམ་གྱི་དུས་ཀྱི་འཁོར་ལོའི་ཉིན་ཞག་རྣམས་ཏེ་དེ་རྣམས་ཀྱིས་སོ། །སྟོང་པ་ལ་སོགས་པའི་རྣམ་
པར་ ཐར་ པས་ སྦྱངས་ པའི་ཕུང་ པོ་(ལ་བརྟེན་ནས་བསྒོམས་པ) འདི་དག་ གིས་ ཕྱག་རྒྱ་ཆེན་པོའི་དངོས་
གྲུབ་ཐོབ་པར་འགྱུར་རོ། །ཕྱག་རྒྱ་ཆེན་པོའི་དངོས་གྲུབ་སྒྲུབ་པའི་ངེས་པའོ། ། ད་
༈ ད་ནི་ཉི་མ་ཞེས་པ་ལ་སོགས་པས་དུས་མ་ཡིན་པའི་འཆི་བ་བསླུ་བ་གསུངས་ཏེ་འདིར་གང་
གི་ཚེ་རྣལ་འབྱོར་པས་དུས་མ་ཡིན་པའི་འཆི་བའི་མཚན་ཉིད་མཐོང་བ་དེའི་ཚེ་ཉི་མ་ཟླ་བ་འགོག་པ་
ནི་གཡོན་པ་དང་གཡས་པའི་རྩ་འགོག་པའོ། །མཉམ་དང་མི་མཉམ་བགྲོད་པ་དག་སྟེ་ཞེས་པ་ནི་



ཇོ་ནང་ལོ་ཙཱ་བ་བློ་གྲོས་དཔལ།
གེགས་སེལ་གྱི་འགྲེལ་པ།
པོད་དང་པོ།
སྡུད་པ་དང་སྐྱེད་པའི་བགྲོད་པ་དག་གོ །དབུ་མ་མེ་ལ་ཞེས་པ་ནི་སྒྲ་གཅན་དུས་མེ་དབུ་མའི་རྩ་ལ་
རབ་ཏུ་ཞུགས་པར་བྱའོ། །སྲོག་དང་ཐུར་སེལ་གཉིས་པོ་དག་ཀྱང་ཉིན་ཞག་དང་པོར་སོང་ན་སྟེ་དབུ་
མར་རབ་ཏུ་འབབ་པ་ཉིན་ཞག་གཅིག་སོང་བར་གྱུར་ན་རྣལ་འབྱོར་པ་རྣམས་ཀྱི་དུས་མིན་འཆི་བ་
བསླུ་བར་འགྱུར་རོ། །སྲོག་གིས་གང་བར་བྱས་ནས་ཏེ་དཀྱིལ་འཁོར་ལྔ་འབབ་པ་རྣམས་དབུ་མའི་
སྦྱོར་བའི་སྲོག་གིས་ལག་པ་དང་བཅས་རྐང་པའི་སོར་མོའི་ཚིགས་དང་སེན་མོའི་མཐར་གང་བར་
བྱས་ནས་གཙུག་ཏོར་ལ་སོགས་པའི་འཁོར་ལོ་དྲུག་ལ་སངས་རྒྱས་ལྷ་མོ་་འཇིགས་མེད་ཕྱག་གི་པད་
མ་རྣལ་འབྱོར་པས་ནི་བསྒོམ་པར་བྱ་སྟེ་འཆད་པར་འགྱུར་བའི་རིམ་པས་སོ། །དུས་མ་ཡིན་པའི་འཆི་
བ་བསླུ་བའི་ངེས་པའོ། །
༈ ད་ནི་ཐུར་སེལ་ཞེས་པ་ལ་སོགས་པས་རླུང་ནད་ལ་སོགས་པ་ཞི་བར་བྱེད་པ་གསུངས་ཏེ།
༈ འདིར་ལུས་ལ་ལྟེ་བ་དང་གསང་བ་ན་སྔར་བརྗོད་པ་རླུང་གི་སྐྱོན་བྱེད་པའི་རྩ་བརྒྱད་ཅུའོ། །
འདི་རྣམས་ཁམས་མཉམ་པ་ཉིད་བྱེད་པའི་སླད་དུ་ཐུར་སེལ་བསྐུམ་ན་འདོད་པ་ཞེས་པ་བདེ་བ་བྱེད་
པར་འགྱུར་ཏེ་སྔགས་པ་རྣམས་ཀྱི་ཐུར་སེལ་གྱི་རླུང་བསྐུམས་ཏེ་སྟེང་སྲོག་ཡན་པར་བཞག་དེས་རླུང་གི་ནད་གཟེར་བ་
ལ་སོགས་པ་མ་ལུས་པ)དག་་སེལ་ལོ་ལའོ། །དེ་བཞིན་དུ་དཔྲལ་བ་དང་གཙུག་ཏོར་ལ་བད་ཀན་གྱི་
སྐྱོན་བྱེད་པའི་རྩ་ཉི་ཤུ་སྟེ་དེ་རྣམས་ཁམས་མཉམ་པ་ཉིད་བྱེད་པའི་སླད་དུ་སྲོག་རྩོལ་འདོད་པ་་་་་
འགྱུར་རོ། །བད་ཀན་ལ་འགྱུར་ཞེས་པ་ནི་བད་ཀན་གྱི་ནད་སྐྱེས་པར་གྱུར་པ་ན་རྣལ་འབྱོར་པས་
སྲོག་དགག་པར་བྱའོ། །
༈ སླར་ཡང་དེ་དག་གཏོང་བ་འཁྲིས་[མཁྲིས)པ་དག་གི་སྐྱོན་ལའོ་ཞེས་པ་ནི་འཁྲིས་(མཁྲིས]
པའི་ཉེས་པ་སྐྱེས་པར་གྱུར་པ་ན་སྲོག་དང་ཐུར་སེལ་དེ་དག་(ལན་གཅིག་བཟུང་དེ་ནས་སྟེང་འོག་གཉི་ག་ནས) ཕྱི་
རོལ་དུ་གཏང་(པ་སེལ)བར་བྱ་སྟེ་འཆད་པར་འགྱུར་བའི་རིམ་པས་(དེ་ནས)ཕྱི་རོལ་གྱི་རླུང་ཤིད་ཅེས་
པས་བཟུང་ནས་ལྕེ་ཆུང་ལ་ལྕེ་བཀོད་ཅིང་སྐུ་ཀ་ལ་སོགས་པའི་བདུད་རྩི་བཏུང་བར་བྱ་སྟེ་དེ་རྣམས་རླུང་
གཏོང་དུས་གཉི་ག་ནས་གསུང་ངོ་དེ་ལ) མཁྲིས་པའི་ནད་མཐའ་དག་སེལ་ལོ)ལའོ། །རྩ་ནི་མགྲིན་པ་དང་སྙིང་ཁ་
ལ་འཁྲིས་(མཁྲིས་པའི་སྐྱོན་བྱེད་པ་བཞི་བཅུ་སྟེ་དེ་རྣམས་ཁམས་མཉམ་པ་ཉིད་བྱེད་པའི་སླད་དུ་་་
སྦྱོར་བ་དེ་བྱའོ། །
09



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
༈ སྟེང་དང་འོག་ནི་ཡང་དག་འགོག་པ་བདེ་བ་བྱེད་པར་འགྱུར་ཏེ་འདུས་པ་དག་དང་རིམས་
ལ་ཡང༌། །ཞེས་པ་ནི་འདིར་གསང་བ་ལ། འདུས་པ་བྱེད་པའི་རྩ་བཅུ་སྟེ་དེ་རྣམས་ཁམས་མཉམ་པ་
ཉིད་བྱེད་པའི་སླད་དུ་སྟེང་དང་འོག་སྲོག་དང་ཐུར་སེལ་དག་འགོག་པ་འདོད་དེ་རིམས་ནད)ལ་ཡང་་་་
(སྲོག་ཐུར་གཉི་ག་ཕྲད་པར་རྔུབས་ནས་བུམ་པ་ཅན་དུ་བྱས་པས་སེལ་ལོ་འདོད་དོ། །རྒྱུ་ཅིའི་ཕྱིར་ཞེ་ན་གང་ཞིག་ལྟེ་བའི་
སྟེང་དུ་སྲོག་གི་རླུང་ནི་འབབ་པ་དེ་ལས་མཐའ་དག་ནད་འཕྲོག་ཅིང་ལྟེ་བའི་རྩ་བར་ཐུར་སེལ་འབབ་
པས་ལྟེ་བའི་འོག་ཏུ་ནད་དག་འཕྲོག་སྟེ་ནད་གཞན་པ་དག་ཀྱང་ངོ་ཞེས་པའོ། །
༈ རླུང་ལ་སོགས་པའི་ནད་ཉེ་བར་ཞི་བའི་ངེས་པའོ། ། ༈ ད་ནི་ཐུར་སེལ་ཞེས་པ་ལ་སོགས་
པས་ལྟོ་བའི་ནད་ཉེ་བར་ཞི་བའི་ཆོ་ག་དང་མན་ངག་གསུངས་ཏེ་འདིར་གང་གི་ཚེ་ལྟོ་བར་དམུ་ཆུ་
ལ་སོགས་པར་གྱུར་ན་དེའི་ཚེ་ཐུར་སེལ་རླུང་ནི་འོག་ཏུ་རྣམ་པ་གསུམ་གྱི་ལམ་དུ་བགྲོད་པ་དག་ཅེས་
པ་བཤང་བ་དང་གཅི་བ་དང་ཁུ་བའི་ལམ་དུ་བགྲོད་པ་དག་ནི་བསྐུམ་ཞིང་སྲོག་ཉིད་སྟེང་ནས་ཀྱང་
བསྐུམ་པར་བྱ་སྟེ་ཟླ་བ་དང་ཉི་མ་དང་མེའི་ལམ་དུ་བགྲོད་པའོ། །ཇི་སྲིད་དེ་དག་ཡང་དག་ཕྲད་དེ་མེ་
ནི་ཞེས་པ་ལྟོ་བའི་མེ་སྟོབས་དང་ལྡན་ཞིང་ལུས་ཀུན་ལ་ནི་ཁྱབ་པར་རན་འགྱུར་བ། །འདི་ནི་དམུ་ཆུ་
སྐྲན་དང་གཞང་འབྲུམ་ནད་རྣམས་དག་ཀྱང་སྟེ་དམུ་ཆུ་ལ་སོགས་པ་རྣམས་ཟླ་བའི་སྦྱོར་བས་་་་་་་་
འཇོམས་པ་སྟེ། །དབུགས་རྩེག་དང་ནི་གློ་དང་རྣམ་པ་གསུམ་གྱི་དུག་བརྟན་པ་དང་གཡོ་བ་དང་
བཅོས་མ་དང༌། །མིག་གི་ནད་ལ་སོགས་པ་སྟེ་མགོ་བོའི་ནད་ཀྱང་འཇོམས་སོ། །ལྟོ་བའི་ནད་ཉེ་
བར་ཞི་བའི་ངེས་པའོ། །
༈ ད་ནི་མཆན་ཁུང་ཞེས་པ་ལ་སོགས་པས་འཆི་ལྟས་བསླུ་བའི་སླད་དུ་རྩ་བཅིང་བའི་བྱེད་པ་
གསུངས་ཏེ་འདིར་གང་གི་ཚེ་རྣལ་འབྱོར་པས་དབུ་མར་ཉིན་མཚན་དུ་སྲོག་གནས་པར་མ་ནུས་ན་་་་
དེའི་ཚེ་བརྗོད་པའི་བཅིང་བ་འདིས་གཡོན་པའི་འཆི་ལྟས་ལ་གཡས་པར་སྲོག་རྒྱུ་བར་བྱེད་ཅིང་
གཡས་པའི་འཆི་ལྟས་ལ་གཡོན་པར་རྒྱུ་བར་བྱེད་པ་ཟླ་བ་ཕྱེད་དང་ཟླ་བ་གཅིག་གི་བར་དུའོ། །
མཆན་ཁུང་གཡས་དང་གཡས་མིན་ལས་ནི་ནུ་མ་དག་ཀྱང་སྟོབས་ལྡན་མནན་ཏེ་སྲོག་ནི་བཀག་པ་
ལས། །ཞེས་པ་ནུ་མ་གཡས་པ་མནན་པས་གཡོན་པའི་རྩར་འབབ་ཅིང་མཆན་ཁུང་གཡོན་ནས་
མནན་པས་གཡས་པའི་རྩར་འབབ་པོ། ། དེ་ལྟར་ཟླ་བ་ཕྱེད་ཀྱིས་ཀྱང་ནི་འཆི་སྟེར་འཆི་ལྟས་འཕྲོག་
100



ཇོ་ནང་ལོ་ཙཱ་བ་བློ་གྲོས་དཔལ། །
གེགས་སེལ་གྱི་འགྲེལ་པ།
པོད་དང་པོ།
སྟེ་རྣལ་འབྱོར་ལྡན་པའི་རྣལ་འབྱོར་པ་ཡིས་སོ། །ཞེས་པ་ལ་རྣལ་འབྱོར་ནི་དགང་བ་དང་དབྱུང་
བ་དག་གཅིག་པ་བུམ་པ་ཅན་ཏེ་དེ་དང་ལྡན་པ་ནི་རྣལ་འབྱོར་ལྡན་པའོ། །འཕྲོག་པ་ནི་སེལ་བར་
བྱེད་དོ་ཞེས་པ་སྟེ། དུས་མ་ཡིན་པའི་འཆི་བ་བསླུ་བའི་ངེས་པའོ། །
༈ ད་ནི་རྒྱབ་ཀྱི་ཟུག་རྔུ་འཇོམས་པར་བྱེད་པ་གསུངས་པ། རྡོ་རྗེ་དཀྱིལ་དཀྲུང་དུ་གནས་རྐང་
པ་ཞེས་པ་སྟེ་རྡོ་རྗེ་དཀྱིལ་དཀྲུང་ནི་བརླ་གཡས་པའི་སྟེང་དུ་རྐང་པ་གཡོན་པ་དང་བརླ་གཡོན་པའི་
སྟེང་དུ་རྐང་པ་གཡས་པ་སྟེ་རྐང་པ་དེ་དག་རྒྱབ་ཏུ་གནས་པའི་དཔུང་པ་རྡོ་རྗེ་བཅིངས་པའི་ལག་པ་
(རྒྱབ་ཏུ་བསྣོལ་བས)གཡོན་གྱིས་རྐང་པ་གཡོན་པ་བཟུང་ཞིང་གཡས་ཀྱིས་རྐང་པ་གཡས་པའོ། །རྐང་པ་
དེ་དག་ལག་པའི་པད་མ་དག་གིས་བཟུང་བས་རྒྱབ་ཀྱི་ཟུག་རྔུ་འཇོམས་པར་བྱེད་དོ། །
༈ སྟེང་དུ་རྐང་པ་དག་དང་འོག་ཏུ་མགོ་བོ་ལུས་ལ་བད་ཀན་ནད་རྣམས་མཐའ་དག་འཕྲོག་
པར་བྱེད་དོ་ཞེས་པའོ། །སྲོག་འགོག་པ་ལས་ཉིན་ཞག་འགའ་ཞིག་གིས་ནི་རབ་ཏུ་འཁྲུ་བར་བྱེད་དེ)
གཅི་ བ་ སྲི་ བ་ ་ཡང་རྒྱ་ཚ་ཆུ་ལ་སྦྱངས་པ་བཏང་ན་ངེས་ པར་ འཇོམས་ པར་ བྱེད་དོ)། ། ༈ ཐོ་རངས་མིང་
མེད་དག་གིས་ཆུ་དང་བྲལ་བའི་ཁར་ནི་སྟེ་མ་བཀྲུས་པར་སོ་ཡི་ཕྲེང་བ་དག་ལ་རབ་ཏུ་བདར་བ་ནི་
མིག་རྣམས་དག་གི་མིག་སྨན་དུ་འགྱུར་ཏེ་མིག་གི་ནད་འཕྲོག་པར་འགྱུར་ཞིང་ཐོ་རངས་ཆུ་ཡིས་
གཏོར་བ་དག་ཀྱང་མིག་གི་ནད་འཕྲོག་པར་འགྱུར་རོ། །
༈ གན་རྐྱལ་ཉལ་ནས་ལྟེ་བ་ལག་པ་གཡོན་པས་བཟུང་བ་གང་ཡིན་པ་དེ་ནི་ལག་པའི་པད་
མས་བཟུང་བ་དག་ནི་མ་ཞུ་བ་ཡི་ཟུག་རྔུ་འཇོམས་པ་སྟེ་སྲོག་རྩོལ་དང་བཅས་པ་རླུང་བཟུང་སྟེ་ལྟེ་བ་ནས་
འཐེན་པ)ས་སོ། ། །
༈ འབྲས་རྣམས་བྱུང་བ་ལ་ནི་སྟེ་འབྲས་དང་སྐྲངས་འབུར་ལ་སོགས་བྱུང་བའི་དུས་སུ་མར་དང་
བཅས་པའི་ཚ་དང་གོས་ཀྱིས་བཅིངས་པ་ཡིས་བདུགས་ན་སྟེ་རོ་མར་གྱིས)འཕེལ་བ་འཇོམས་པར་བྱེད་
པ་ཉིད་དེ་ཡང་ན། དེ་ནས་ཨ་ཀའི་འོ་མ་་བོད་ན་མེད བྱུག་པས་ཀྱང་ངོ་སྟེ་འབྲས་ལ་སོགས་པ་བྱུང་པ་
ལའོ་ཞེས་པ་ངེས་པའོ། །
༈ འགའ་ཞིག་ཚེ་ན་སོ་སྲིན་ཟུག་རྔུ་བཅས་གྱུར་ན་དེའི་ཚེ་སྟག་ལྡན་གྱི་ནི་ས་བོན་དུ་བ་སྦུབས་
ལ་སོགས་པ་དག་གིས་བཟུང་ན་སྲིན་བུ་ལ་སོགས་འཇོམས་ཏེ་སྟག་ལྡན་ཞེས་པ་ཀུན་ཊ་ཀཱ་རིའོ། །
i01



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ནད་སྤྱི་ཉེ་བར་ཞི་བའི་ངེས་པའོ། །
༈ ད་ནི་ལོ་ཞེས་པ་ལ་སོགས་པས་མཛེ་ནད་ཉེ་བར་ཞི་བའི་སླད་དུ་ཆོ་ག་གསུངས་སོ། །འདི་ནི་
འཛག་མེད་ཐོབ་པའི་རྣལ་འབྱོར་ (ཚེས)ཆེན་པོ་(རླུང་སེམས་འཆུན་ངེས་པའི་སྤྱོད་ཡུལ)སྟེ་སྔོན་དུ་དུ་བ་ལ་སོགས་པའི་
མཚན་མ་དང་སྲོག་རྩོལ་གྱིས་མི་འགྱུར་བའི་བདེ་བའི་སྐ་ཅིག་སྒྲུབས་ཏེ་ཕྱག་རྒྱ་དང་འདུས་པ་ལ་
བྱང་ཆུབ་ཀྱི་སེམས་ནོར་བུའི་བར་དུ་ལྟུང་དུ་བཅུག་ནས་ཕྱག་རྒྱ་དང་སྦྱར་བས་ལྟུང་བའི་བྱང་ཆུབ་ཀྱི་་་་་
སེམས་བདེ་བ་དང་བཅས་པ་དེ་ཉིད་སྲོག་དང་ཐུར་སེལ་དག་གིས་འགོག་པ་ལས་ལོ་ཕྱེད་ཀྱིས་་་་་
སྔགས་པ་རྣམས་ཀྱི་མཆོག་གི་ལུས་ལ་དཀར་བའི་མཛེ་འཕྲོག་དེ་ལས་གཞན་ལྟ་ཅི། །གལ་ཏེ་བདེ་བ་
ཆུང་བའི་ཕྱག་རྒྱས་མཛེ་མ་སེལ་ན་དེའི་ཚེ་ཕྱག་རྒྱ་ལོ་བཅུ་དྲུག་མ་བསྟེན་པར་བྱ་རྣལ་འབྱོར་པས་ཉིན་
ཞག་སོ་སོར་ཤའི་བཟའ་བ་དང་ཆང་གི་བཏུང་བ་དང་ཟླ་བ་དྲུག་གི་ནང་དུ་དེའི་སྐྱེ་གནས་སུ་བསྲུབས་
པ་ལས་བྱང་ཆུབ་ཀྱི་སེམས་ ཞུ་སྟེ་རང་གི་དཔྲལ་བ་ནས་ནོར་བུའི་བར་དུ》ལྟུང་བ་རྣམ་པར་གཟུང་བས་ཕྱི་རོལ་དུ་ཡེ་
མི་འཕོ)བར་གྱུར་ན་མཛེའི་ནད་འཕྲོག་སྟེ་མི་འཕོ་བའི་ཐབས་ནི)བུམ་པ་ཅན་གྱི་སྦྱོར་(བ་ཤིན་དུ་འཆུན)བས་སོ། །
(དེ་ལྟར་འཆུན་ན།དེ་བཞིན་གཤེགས་པའི་གསུང་འདི་ལ་ཕན་ཡོན་དེ་འབྱུང་བར)ཐེ་ཚོམ་མེད་དོ། །(ཕན་ཡོན་ཡང་)
མཛེ་འཕྲོག་པ་འབའ་ཞིག་ཙམ་མ་ཡིན་ཏེ་གཞན་ཡང་བདུན་ཅུའི་ལོ་ཡི་རྣ་བ་སྐྲ་དཀར་བཅས་པ་དག་
ཀྱང་ཕྱག་རྒྱ་དང་འདུས་པ་ལས་བྱང་ཆུབ་ཀྱི་སེམས་(རང་གི་དཔྲལ་བ་ནས་ནོར་བུའི་བར་དུ་ལྟུང་བ་ལོ་གཉིས་
རབ་ཏུ་རྫོགས་ཏེ་ཕྱག་རྒྱའི་བྷ་ག་ཡེ་མ་ཤོར་ན་ངེས་པར་འཕྲོག་གོ །སྦྱོར་བ་འདི་ཉིད་ཀྱིས་རྣལ་འབྱོར་པ་
རྣམས་ཀྱིས་ཉིན་ཞག་འགའ་ཡིས་ཏེ་དུས་ཀྱི་འཁོར་ལོའི་ལོ་གསུམ་དང་ཕྱོགས་གསུམ་གྱི་ཉིན་ཞག་
རྣམས་ཀྱིས་ལམ་དང་སེམས་ནི་རབ་ཏུ་འགྲོགས་པ་དག་ལས་དེ་སྟེང་ཞེས་པ་རྒ་བ་རྣམ་པར་ཉམས་
པའི་སྟེང་དུ་ཕྱག་རྒྱའི་དངོས་གྲུབ་ཏུ་འགྱུར་རོ། །མཛེ་ནད་ཞི་བའི་ངེས་པའོ། ། །
༈ ད་ནི་སྲོག་རྩོལ་གྱི་ངེས་པ་གསུངས་ཏེ་འདིར་སྔགས་པས་ལུས་ལ་སྲོག་རྩོལ་བུམ་པ་ཅན་བྱ་
སྟེ་སྙིང་ཁ་དེ་བཞིན་མགོ་བོ་དག་ནི་ཇི་སྲིད་མེ་ཡིས་གདུང་འགྱུར་བ་སྟེ་སྙིང་ཁ་བསྲེགས་ཤིང་མགོ་
བོ་ཡང་གདུང་བར་འགྱུར་བ་དེ་སྲིད་དུ་བྱའོ། །དེ་ལས་སྟེང་དུ་མི་བྱའོ་ཞེས་པ་ངེས་པའོ། །གལ་ཏེ་དེ་
ལས་སྟེང་དག་ཏུ་ནི་བྱེད་ན་བཟང་པོའི་པད་མར་བརྒྱལ་བར་འགྱུར་ཏེ་ཞེས་པ་ལྟེ་བའི་པད་མར་
སྲོག་བརྒྱལ་བར་འགྱུར་རོ། །མ་བསྡམས་པའམ་སྟོབས་དག་གིས། །གཙུག་ཏོར་ཕུག་ཅིང་ཕུང་
i02



ཇོ་ནང་ལོ་ཙཱ་བ་བློ་གྲོས་དཔལ།
གེགས་སེལ་གྱི་འགྲེལ་པ།
པོད་དང་པོ།
པོ་དག་དང་ཁམས་རྣམས་རྣམ་པར་སྤངས་ནས་འཆི་བ་ཉིད་དུ་འགྲོ་འགྱུར་བ་གང་ཡིན་པ་དེའི་ཕྱིར་
ཕྱག་རྒྱ་འགྲོགས་པ་རབ་ཉམས་སྐྱེས་བུ་རྣམས་ཀྱི་སྐྱེ་བ་འདི་ཉིད་ལ་ནི་སྲོག་རྩོལ་བདེ་འབྲས་སྟེར་
བ་མེད་དོ། །སྲོག་རྩོལ་གྱི་ངེས་པའོ། །
༈ ཕྱག་རྒྱ་གསུངས་པ་ཞེས་པ་ལ་སོགས་པ་ནི་གོ་སླའོ། ། ༈ ད་ནི་ཀུན་སྤངས་ཀྱི་རྣལ་འབྱོར་
པའི་སྨན་གསུངས་ཏེ་འདིར་གང་གི་ཚེ་རྣལ་འབྱོར་པའི་ཁ་ན་བར་གྱུར་ན་དེའི་ཚེ་མི་བསྐྱོད་པ་ཅུང་
ཟད་དྲོ་བར་བྱས་ཏེ་ཁར་བཟུང་ན་ཁའི་ནད་ཞི་བར་བྱེད་པར་འགྱུར་རོ། །སོ་ཡི་ཟུག་རྔུ་ཉིད་ཀྱང་
ཞེས་པ་སྟེ་ཀྱང་ཡིག་ལས་སོ་སྲིན་གྱི་ཡང་ངོ༌། །གང་གི་ཚེ་མགོ་བོ་ན་བར་གྱུར་ན་དེའི་ཚེ་ཐོ་རངས་
མི་བསྐྱོད་པ་རྡུབ་པ་བྱས་ན་རྣལ་འབྱོར་པ་རྣམས་ཀྱི་མགོ་ཡི་ནད་འཕྲོག་སྟེ་དེ་བཞིན་ཉིད་དུ་ཆུ་ནི་
རྡུབས་པས་སོ། །གང་གི་རྣ་བ་ན་བར་གྱུར་པ་དེའི་ཚེ་གཅི་བ་དྲོ་བར་བྱས་པ་ (སྟེ་དྲི་ཆུ་གྲངས་སུ་བཅུག་པ་དེ་མེ་
ལ་སྤྲོས་པ)རྣ་བར་རབ་ཏུ་ཟེར་ཡང་ཐིགས་ཙམ)བླུགས་པ་དང༌། མིག་གི་ནད་ལ་གྲང་མོར་བྱས་པ་མིག་རབ་
ཏུ་བླུགས་པས་གྲངས་བཞིན་དུ་གཉི་གའི་ནད་འཕྲོག་སྟེ་གཅི་བ་དྲོ་དང་དྲང་མོ་ཞེས་སོ། །
༈ འབྱུང་པོས་གཟིར་ལ་ཞེས་པ་འབྱུང་པོ་ཡིད་བཏགས་ལ་སོགས་པས་བཟུང་བ་ལ་ཚ་བ་
གསུམ་དང་བཅས་པའི་མི་བསྐྱོད་པ་རྡུབས་ན་བདེ་བ་སྟེར་ཏེ་སོས་ཟིན་ཉིད་ལ་ཡང་ཞེས་པ་སྤྲུལ་
གྱིས་ཟོས་པ་ལ་ཡང་བདེ་བ་སྟེར་བར་འགྱུར་རོ། །
༈ ཁ་ནད་ལ་སོགས་པ་ཉེ་བར་ཞི་བའི་ངེས་པའོ། ། ༈ ད་ནི་བཤང་བ་ཞེས་པ་ལ་སོགས་
པས་ཚེ་འཕེལ་བའི་དོན་དུ་བདུད་རྩི་ལྔའི་སྦྱོར་བ་གསུངས་ཏེ་འདིར་ཇི་ལྟར་ཕྱི་རོལ་དེ་བཞིན་ལུས། །
ཞེས་ གསུངས་པའི་ཕྱིར་ཕྱི་རོལ་གྱི་རྫས་ལྔ་དང་ནང་གི་རྫས་ལྔ་གཅིག་ཏུ་བྱས་པ་ནི་བདུད་རྩི་
ལྔའི་སྦྱོར་བ་སྟེ་བདུད་རྩི་ལྔ་པོ་དེ་ཟོས་པས་རྣལ་འབྱོར་པ་རྣམས་ལ་ཚེ་སྟེར་འགྱུར་རོ། །ཕྱི་རོལ་ཏུ་
བཤང་བའི་སྒྲས་རྣམ་པར་སྣང་མཛད་སྟོབས་ལྡན་སྟོབས་ཀྱིས་ཞག་སྟེ་མུ་ཟིར་བརྗོད་དོ། །ནང་དུ་ནི་
བཤང་བ་ཉིད་དེ་འདི་དག་ཆ་མཉམ་པའོ། །གཅི་བ་ནི་ཕྱི་རོལ་དུ་ཁྱབ་འཇུག་མི་བདག་སྟེ་བྷིང་ག་རཱ་
ཛའི་ཁུ་བ་དང་ནང་དུ་ནི་གཅི་བ་ཉིད་དོ། །ཁྲག་ནི་ཕྱི་རོལ་དུ་ལྷང་ཚེར་དང་ནང་དུ་ནི་བུད་མེད་ཀྱི་མེ་
ཏོག་སྟེ་ཆ་མཉམ་པའོ། །ཁུ་བ་ནི་ཕྱི་རོལ་ཏུ་དངུལ་ཆུ་དང་ནང་དུ་ནི་ཁུ་བ་ཉིད་དེ་འདི་དག་ཆ་མཉམ་
པའོ། །མི་ཡི་ཤ་ནི་ཕྱི་རོལ་ཏུ་འབྲས་བུ་གསུམ་ ཨར་བར་སྐྱུར་གསུམ)དང་ནང་དུ་ནི་རྐང་(མར)འདི་དག་
103



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པོ།
ཀྱང་ཆ་མཉམ་པའོ། །དེ་ལྟར་བཤང་བ་ཆ་གཅིག་དང་ཤ་རྐང་པས་དམན་པའི་ཆ་དང་ཁྲག་ཆ་ཕྱེད་་་་
དང་ཁུ་བ་རྐང་པ་གཅིག་སྟེ་འདི་རྣམས་གཅིག་ཏུ་བྱས་ནས་གཅི་བས་ལན་བདུན་གྱི་བར་དུ་བསྒོ་
བར་བྱ་སྟེ་ཡང་དང་ཡང་དུ་ཉི་མ་ལ་བསྐམས་ནས་སོ། །དེ་ནས་ཉིན་ཞག་སོ་སོར་ (གསེར་ཞོ་གཉིས་
ཙམ་མར་དང་སྦྲང་རྩི་དང་བཅས་པ་ཟོས་ན་ཟླ་བ་དྲུག་གི་འཚམས་མཚམས]སུ་ཚེ་སྟེར་བར་འགྱུར་
ཏེ་ལོ་མ་དང་སྐྱུར་བ་དང་ཏིལ་མར་དང་ལན་ཚ་དང་བུད་མེད་དང་སྦྱོར་བ་སྤངས་པ་ལས་སོ་ཞེས་པ་
ནི་བདུད་རྩི་ལྔའི་ངེས་པའོ། །
༈ ད་ནི་བསམ་གཏན་བཅས་པས་ཞེས་པ་ལ་སོགས་པས་མེ་ཏོག་རྡུབ་པ་གསུངས་པ་འདིར་
བསམ་གཏན་ནི་དབུ་མར་སྲོག་རབ་ཏུ་གཞུག་པ་སྟེ་བསམ་གཏན་དེ་དང་བཅས་པ་ནི་བསམ་གཏན་
བཅས་པའོ། །མེ་ཏོག་ནི་བུད་མེད་ཀྱི་རྡུལ་ལོ། །ཕྱི་རོལ་དུ་ནི་སྐྱའི་རྒྱལ་པོ་བྷིང་ག་ར་ཛ་སྟེ་དེའི་ཁུ་
བ་བུད་མེད་ཀྱི་མེ་ཏོག་དང་མཉམ་པའོ། །བསམ་གཏན་བཅས་པས་མེ་ཏོག་རྔུབས་ན་བསམ་གཏན་
བཅས་པ་རྣམས་ཀྱི་སྐྲ་དཀར་དང་བཅས་རྒ་བ་དང་ནི་ལུས་སྐྱེས་རྣམས་ཀྱང་ཟླ་བ་དྲུག་གི་འཚམས་་་་
མཚམསསུ་འཕྲོག་སྟེ་རྔུབ་པའི་ངེས་པའོ། །
༈ ད་ནི་སྒྲོན་མ་ལྔ་གསུངས་ཏེ་བ་ལང་དང་ཁྱི་དང་ གླང་པོ་ཆེ) སོ་ལྟབ་དང་རྟ་དང་མི་རྣམས་ཀྱི་ཤ་
སྦྲང་བུའི་སྐྱུགས་པ་དག་དང་བསྲེས་པ་སྟེ་སྦྲང་རྩི་དང་བསྲེས་པའི་སྒྲོན་མ་ལྔ་ཟོས་པས་མཐའ་དག་
ནད་འཕྲོག་པར་འགྱུར་རོ། །སྦྲང་བུའི་སྐྱུགས་པ་གཞན་ནི་སྦྲང་ཆང་སྟེ་དེ་དང་བཅས་པ་མཐའ་དག་
ནད་ནི་འཕྲོག་པར་འགྱུར་རོ། །ཞེས་པ་ངེས་པའོ། །
༈ བུད་མེད་མེ་ཏོག་ (ནང་གི) ཁུ་བ་དག་དང་བསྲེས་པ་ནི་སྔར་བརྗོད་པའི་ཕྱི་དང་ནང་གི་བདག་
ཉིད་དེ་ལོ་གཅིག་ཟོས་ན་རྒ་བ་ངེས་པར་སེལ་བར་བྱེད་དོ་ཞེས་པ་ནི་སྔར་བརྗོད་པའི་ངེས་པའོ། །
༈ ད་ནི་རླུང་ལ་སོགས་པ་ཉེ་བར་ཞི་བ་གསུངས་ཏེ་ཕྱིར་རླུང་འཇོམས་ལན་ཚ་སྐྱུར་བ་དག་ཏུ་
རབ་ཏུ་འགྱུར་ཏེ་དངར་དང་ལྟ་བའི་རྫས་དག་ནི་འཁྲིས་མཁྲིསཔའི་དགྲའོ། །བད་ཀན་འཇོམས་
པ་ཁ་བ་ཀུན་དང་ཚ་བ་གསུམ་དང་བཅས་པ་སྟེ་སྨན་རྣམས་སམ་ནི་ཁུ་བ་འམ་ཞེས་པ་(རིལ་བུའམ་ཕྱེ་
མ)ཟོས་པ་དང་ (ཐང》འཐུངས་པ (གང་ཡང་རུང་པ)ས་སོ། ། (ཡང་ན)བད་ཀན་འཇོམས་པ་ རའི་འོ་མ་ཚ་བ་
གསུམ་བཅས་དག་སྟེ། མ་ཧེའི་འོ་མ་(ལ) ཤ་ཀ་ར་དང་བཅས་པ་འཁྲིས་(མཁྲིས་པའི་དགྲའོ། །རླུང་
104



ཇོ་ནང་ལོ་ཙཱ་བ་བློ་གྲོས་དཔལ།
གེགས་སེལ་གྱི་འགྲེལ་པ།
པོད་དང་པོ།
འཇོམས་དག་ཀྱང་རྔ་མོའི་འོ་མ་རྒྱམ་ཚ་དང་བཅས་པ་སྟེ་རྣམ་གསུམ་ནད་འཕྲོག་བ་ཡི་འོ་མ་གྲངས་
བཞིན་དུ་རྒྱམ་ཚ་ལ་སོགས་པ་དང་ལྡན་པ་ནི་རླུང་དང་འཁྲིས་མཁྲིས་པ་དང་བད་ཀན་འཇོམས་སོ།།
དེ་བཞིན་མར་ཞེས་པ་ (མང་ན)བའི་མར་ནི་རིམས་དང་བྲལ་བ་རྣམས་ ཀྱི་ ་རླུང་མཁྲིས་བད་ཀན) རྣམ་པ་
གསུམ་གྱི་ནད་ (སྔར་གྱི་ཁ་སྒྱུར་གསུམ་དང་བཅས་པས)ཞི་བར་བྱེད་དོ་ཞེས་པ་ངེས་པའོ། །
༈ ད་ནི་ཁ་ལ་སོགས་པའི་ནད་ཉེ་བར་ཞི་བའི་དོན་དུ་བསྐོལ་བའི་ཏིལ་མར་ལ་སོགས་པ་
གསུངས་པ་ཛཱ་ཏཱི་ཞེས་པ་ལ་སོགས་པ་སྟེ་འདིར་ཐམས་ཅད་དུ་ཆུ་ནི་རྫས་ཀྱི་བརྒྱད་འགྱུར་རོ། ། ཛཱ་
ཏཱིའི་འདབ་མའི་བརྒྱད་འགྱུར་གྱི་ཆུ་རྐང་པའི་ལྷག་མར་ཛཱ་ཏི་བསྐོལ་བའི་ཁུ་བའི་ཆུ་ཅུང་ཟད་དྲོ་བའི་
ཁ་ནད་ཞི་བར་བྱེད་པར་འགྱུར་ཏེ་སོ་ཡི་ཟུག་རྔུ་ཉིད་ཀྱང་ངོ༌། །ཏིལ་མར་ནི་ཏིལ་གྱི་ཏིལ་མར་རོ། །
དངོས་པོའི་ཆུ་ནི་རའི་གཅིན་ཏེ་དེ་དང་མཉམ་པ་བསྐོལ་བའི་ཏིལ་མར་ལྷག་མ་ལ་ཚ་བ་གསུམ་དང་
ལན་ཚ་རྐང་པ་དང་བཅས་པའི་ཆ་ཤས་ཚོས་པའི་མཇུག་ཏུ་རབ་ཏུ་བྱིན་ཏེ་རྣ་བར་རབ་ཏུ་བླུགས་
པས་རྣ་བའི་ནད་དག་འཇོམས་སོ། །དེ་བཞིན་དུ་མར་ནི་བའི་མར་(རམ་)ཏེ་(ཡང་ན)འོ་མ་བརྒྱད་འགྱུར་
དང་བསྐོལ་
(མཇུག་མི་ ཚང་) མ་ཡིག་ འབྲས་ སྤུངས་དཔེ་རྙིང་། ཕྱི་ཀ ༡༤༩ དཔེ་འདིའི་མཆན་ཁ་ཤས་མི་གསལ་བས་འགོད་ཐུབ་མེད་
པས་ཐུགས་ལ་འཇགས།
105



ཇོ་ནང་ལོ་ཙཱ་བ་བློ་གྲོས་དཔལ།
བདེན་གཉིས་གསལ་བའི་མེ་ལོང་།
པོད་དང་པོ།
༄༅། །བདེན་གཉིས་གསལ་བའི་མེ་ལོང་
ལོ་ཙཱ་བས་མཛད་པ་
བཞུགས་སོ། །
༄༅། །ཨོཾ་སྭཱ་སྟི། ལེགས་པར་གསུངས་པའི་གསུང་རབ་དམ་པའི་ཆོས། །ཞིབ་ཏུ་མྱ་ངན་འདས་
ན་ཁྱད་པར་འཕགས། །ཉམས་སུ་བླངས་པའི་འབྲས་བུ་ངོ་མཚར་ཅན། །མཚུངས་མེད་སྟོན་པའི་
ཞབས་ལ་སྐྱབས་སུ་མཆི། །མང་ཐོས་བློ་མིག་སྦྱངས་པའི་ལོ་ཙཱ་བ། །སེམས་ཀྱི་དོན་མཐོང་ཆོས་ཀྱི་
རི་མོ་འབྲི། །བདེན་གཉིས་ཟབ་མོའི་གཟུགས་ལ་སྲེད་ལྡན་ན། །དད་པའི་མེ་ལོང་བཟུང་ལ་ལེགས་
པར་གཟིགས། །ཆོས་ཀུན་རྨི་ལམ་སྒྱུ་མ་བྲག་ཆ་དང་། །མིག་ཡོར་གྲིབ་མ་ཆུ་ཟླ་གཟུགས་བརྙན་
དང༌། །ཆུ་བུར་གློག་དང་འཇའ་ཚོན་མིག་འཕྲུལ་དང༌། །དྲི་ཟའི་གྲོང་ཁྱེར་འདྲ་ཞེས་རྒྱལ་བས་
གསུངས། །ཀུན་རྫོབ་སྣང་བ་དེ་དང་དེ་འདྲ་བར། །མ་བརྟགས་ཉམས་དགའ་བརྟགས་ནས་ཡིད་
འབྱུང་ཅན། །བསླུ་བའི་ཆོས་ལས་བདེན་པར་སུ་ཞིག་ལྟ། །ཆུ་ཤིང་ལྟ་བུའི་སྙིང་པོ་སྟོང་ཉིད་
བསྒོམ། །དོན་དམ་སྣང་བ་དེ་དང་དེ་ལྟ་བུའི། །རྣམ་པར་འཆར་ཡང་གཞོམ་མེད་རྡོ་རྗེའི་སྐུ། །བདེན་
པའི་ཆོས་ལ་བརྫུན་པར་སུ་ཞིག་ལྟ། །སྣང་བ་རབ་འབྱམས་འོད་གསལ་སྟོང་ཉིད་བསྒོམ། །ཞེས་པ་
སྤྱིར་བསྟན་གྱི་སྐབས་ཏེ་དང་པོའོ། །
དེ་ལྟ་མོད་ཀྱི་ཐོག་མར་ཀུན་རྫོབ་ཀྱི། །སྣང་བ་ལམ་དུ་ཁྱེར་ཚུལ་གསལ་བའི་གཏམ། །གུས་
ལྡན་སློབ་མ་དོན་དུ་གཉེར་བ་ལ། །མདོ་ལས་བྱུང་བའི་དཔེ་བཞིན་བསྙད་པར་བགྱི། །ཉམས་སུ་
མྱོང་ཡང་བདེན་པར་མ་གྲུབ་ཅིང༌། །བག་ཆགས་འཁྲུལ་པའི་རྒྱུ་ལས་བྱུང་བའི་སླད། །ཀུན་རྫོབ་
ལས་སྣང་རྨི་ལམ་ལྟ་བུར་གསུངས། །དཔྱད་ན་བདེན་མེད་སྟོང་པའི་གནས་ལུགས་བསྒོམ། །དགྲ་
གཉེན་ལ་སོགས་དུ་མར་སྣང་གྱུར་ཀྱང་། །རྟེན་འབྲེལ་ཚོགས་པས་བསླུ་བར་འགྱུར་བའི་སླད། །
107



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཀུན་རྫོབ་ལས་སྣང་སྒྱུ་མ་ལྟ་བུར་གསུངས། །དཔྱད་ན་བདེན་མེད་སྟོང་པའི་གནས་ལུགས་བསྒོམ། །
བརྗོད་པའི་སྒྲ་ཙམ་དོན་དུ་མ་ཐུབ་ཀྱང༌། །ཚིག་འབྲུ་རྣམས་ཀྱིས་བྱིས་པ་འབྲིད་པའི་སླད། །ཀུན་
རྫོབ་ལས་སྣང་བྲག་ཆ་ལྟ་བུར་གསུངས། །དཔྱད་ན་བདེན་མེད་སྟོང་པའི་གནས་ལུགས་བསྒོམ། །
གཟུགས་ཀྱི་རྣམ་པ་སྣ་ཚོགས་སྣང་གྱུར་ཀྱང་། །འཁྲུལ་བའི་ཡུལ་ལ་བདེན་པར་བཟུང་བའི་སླད། །
ཀུན་རྫོབ་ལས་སྣང་མིག་ཡོར་ལྟ་བུར་གསུངས། །དཔྱད་ན་བདེན་མེད་སྟོང་པའི་གནས་ལུགས་
བསྒོམ། །བདེན་མེད་འཁྲུལ་སྣང་ཉིད་ལས་མ་འདས་ཀྱང་། །རེ་ཞིག་རྣམ་སྨིན་ཕྱི་བཞིན་འབྲང་བའི་
སླད། །ཀུན་རྫོབ་ལས་སྣང་གྲིབ་མ་ལྟ་བུར་གསུངས། །དཔྱད་ན་བདེན་མེད་སྟོང་པའི་གནས་ལུགས་
བསྒོམ། །རྐྱེན་གྱི་དབང་གིས་དུ་མར་སྣང་གྱུར་ཀྱང་། །ངོ་བོ་རང་སེམས་གཅིག་ལས་བྱུང་བའི་སླད། །
ཀུན་རྫོབ་ལས་སྣང་ཆུ་ཟླ་ལྟ་བུར་གསུངས། །དཔྱད་ན་བདེན་མེད་སྟོང་པའི་གནས་ལུགས་བསྒོམ། །
བག་ཆགས་ཀུན་གཞི་གཅིག་ལས་བསགས་གྱུར་ཀྱང་། །དགེ་སྡིག་འབྲས་བུ་སོ་སོར་འཆར་བའི་
སླད། །ཀུན་རྫོབ་ལས་སྣང་གཟུགས་བརྙན་ལྟ་བུར་གསུངས། །དཔྱད་ན་བདེན་མེད་སྟོང་པའི་
གནས་ལུགས་བསྒོམ། །གཉེན་དང་ལོངས་སྤྱོད་མང་དུ་ཚོགས་གྱུར་ཀྱང་། །རྐྱེན་མེད་འཇིགས་ཅིང་
བྲོ་བ་ཆུང་བའི་སླད། །ཀུན་རྫོབ་ལས་སྣང་ཆུ་བུར་ལྟ་བུར་གསུངས། །དཔྱད་ན་བདེན་མེད་སྟོང་པའི་
གནས་ལུགས་བསྒོམ། །དར་བའི་ཕུན་ཚོགས་ཡུད་ཙམ་གསལ་གྱུར་ཀྱང། །འཕྲལ་དུ་རྒུད་པའི་མུན་
པས་འགེབས་པའི་སླད། །ཀུན་རྫོབ་ལས་སྣང་གློག་དང་འདྲ་བར་གསུངས། །དཔྱད་ན་བདེན་མེད་
སྟོང་པའི་གནས་ལུགས་བསྒོམ། །འདུས་བྱས་ཆོས་ཀུན་བརྟན་པར་མི་གནས་ཀྱང༌། །འདོད་ཡོན་
རྣམ་ལྔའི་གསལ་སྣང་འཆར་བའི་སླད། །ཀུན་རྫོབ་ལས་སྣང་འཇའ་ཚོན་ལྟ་བུར་གསུངས། །དཔྱད་
ན་བདེན་མེད་སྟོང་པའི་གནས་ལུགས་བསྒོམ། །གང་ཟག་གཅིག་གིས་བསགས་པའི་ལས་ཀྱིས་
ཀྱང༌། །མཐོ་དམན་བདེ་སྡུག་སྣ་ཚོགས་རྣམ་འཕྲུལ་སླདཾ། །ཀུན་རྫོབ་ལས་སྣང་མིག་འཕྲུལ་ལྟ་བུར་
གསུངས། །དཔྱད་ན་བདེན་མེད་སྟོང་པའི་གནས་ལུགས་བསྒོམ། །རྟེན་ཅིང་འབྲེལ་འབྱུང་ངོ་བོ་མ་
མཆིས་ཀྱང་། །སྣང་བ་སྣ་ཚོགས་འགག་མེད་འཆར་བའི་སླད། །ལས་སྣང་དྲི་ཟའི་གྲོང་ཁྱེར་ལྟ་བུར་
གསུངས། །དཔྱད་ན་བདེན་མེད་སྟོང་བའི་གནས་ལུགས་བསྒོམ། །དེ་ལྟར་བརྟགས་ནས་བདེན་པར་
མ་གྲུབ་ཅིང་། །ཀུན་རྫོབ་རྟེན་ཅིང་འབྲེལ་འབྱུང་བསླུ་མེད་སླད། །སྒོ་གསུམ་ལས་འབྲས་ཁྱད་དུ་མ་
108



ཇོ་ནང་ལོ་ཙཱ་བ་བློ་གྲོས་དཔལ།
བདེན་གཉིས་གསལ་བའི་མེ་ལོང་།
པོད་དང་པོ།
གསོད་པར། །སྤྱོད་པ་བག་ཡོད་མཛད་ཅིང་ཤེས་ལྡན་དག །རྟེན་འབྲེལ་སྟོང་པར་རྟོགས་པའི་ལྟ་བ་
ཅན། །གང་བྱུང་རྐྱེན་ལ་སྤྱོད་པའི་རྒྱས་འདེབས་བསྒོམ། །སྣང་བ་སྒྱུ་མར་ཤེས་པའི་རྣལ་འབྱོར་
བའི། །ལམ་གྱི་ཁྱེར་སོ་ལགས་སོ་ཤེས་ལྡན་དག །འཇིགས་ཚོགས་སྟོང་པར་རྟོགས་པའི་ལྟ་བ་
ཡིས། །ལྟ་ལོགས་ཐམས་ཅད་རྩད་ནས་འབྱིན་པར་གསུངས། །ལས་འབྲས་བསླུ་མེད་ཡང་དག་ལྟ་
བས་ཀྱང་། །ངན་འགྲོ་འགོག་ཅིང་མཐོ་རིས་ཐོབ་པར་བཞེད། །ཤེས་པ་ཀུན་རྫོབ་སྐབས་ཏེ་གཉིས་པའོ། །
དེ་ནས་སླར་ཡང་དོན་དམ་འོད་གསལ་གྱི། །སྣང་བ་ལམ་དུ་ཁྱེར་ཚུལ་ཟབ་མོའི་གཏམ། །སྔར་
གྱི་དཔེ་དང་སྦྱར་ཏེ་བསྙད་པར་བྱ། །ཡང་དག་བསྒྲུབ་བརྩོན་དགྱེས་པ་འཕེལ་བར་མཛོད། །རང་
གི་སོ་སོར་རིག་ཀྱང་གཞན་དུ་མེད། །རྣལ་འབྱོར་གོམས་པའི་སྟོབས་ལས་འཆར་བའི་ཕྱིར། །དོན་
དམ་འོད་གསལ་རྨི་ལམ་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་གནས་ལུགས་བསྒོམ། །
ཆོས་ཀྱི་དབྱིངས་ཀྱི་རྣམ་འཕྲུལ་མཐའ་ཡས་པ། །སྒོམས་པའི་ཉམས་ལ་ཅི་ཡང་འཆར་བའི་ཕྱིར། །
དོན་དམ་འོད་གསལ་མིག་ཡོར་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་གནས་ལུགས་
བསྒོམ། །གཞོམ་དུ་མེད་པའི་རང་སྒྲ་མི་ཟད་དབྱངས། །གཞན་གྱི་བརྗོད་མིན་དུ་མ་ཐོས་པའི་ཕྱིར། །
དོན་དམ་འོད་གསལ་སྒྲ་བརྙན་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་གནས་ལུགས་
བསྒོམ། །སྣ་ཚོགས་གཟུགས་ཀྱི་རྣམ་ པར་ཆོས་ཀྱི་སྐུ། །གཉིས་མེད་ རོ་མཉམ་དུ་མར་སྣང་བའི་
ཕྱིར། །དོན་དམ་འོད་གསལ་མིག་ཡོར་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་གནས་
ལུགས་བསྒོམ། །རང་གི་སེམས་ཀྱི་རྣམ་པ་སྟོང་པ་ཉིད། །རང་འདྲ་ཤེས་རབ་གཟུགས་སུ་འཆར་
བའི་ཕྱིར། །དོན་དམ་འོད་གསལ་གྲིབ་མ་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་གནས་
ལུགས་བསྒོམ། །རྣམ་རྟོག་རྙོག་མེད་དྭངས་པའི་སེམས་ཉིད་ལ། །བདེ་བ་ཆེན་པོའི་གཟུགས་བརྙན་
གསལ་བའི་ཕྱིར། །དོན་དམ་འོད་གསལ་ཆུ་བུར་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་
གནས་ལུགས་བསྒོམ། །གཟུགས་རྣམས་འཕོས་པ་མེད་ཀྱང་མེ་ལོང་ལ། །ཇི་ལྟར་སྣང་བ་བཞིན་དུ་
མཐོང་བའི་ཕྱིར། །དོན་དམ་འོད་གསལ་གཟུགས་བརྙན་ལྟ་བུར་གསུངས། །འགྱུར་མེད་ཕྱག་རྒྱ་
ཆེན་པོའི་གནས་ལུགས་བསྒོམ། །ཆུ་བོ་དུ་མ་ཆུ་རུ་འདུས་པ་ལྟར། །རྣམ་ཀུན་མཆོག་ལྡན་དབྱིངས་
སུ་འདུ་བའི་ཕྱིར། །དོན་དམ་འོད་གསལ་ཆུ་བོ་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གནས་ལུགས་བསྒོམ། །རོ་རྐྱང་གཉིས་ཀྱི་རྒྱུ་བ་འགགས་པ་ལས། །གཏུམ་མོའི་འོད་ཟེར་འཕྲེང་བ་
འབར་བའི་ཕྱིར། །དོན་དམ་འོད་གསལ་གློག་དང་མཚུངས་པར་གསུངས། །འགྱུར་མེད་ཕྱག་རྒྱ་ཆེན་
པོའི་ གནས་ ལུགས་བསྒོམ། །འབྱུང་ལྔ་རླུང་ལྔའི་ཐིག་ལེར་ཐིམ་པ་ལས། །འོད་ལྔའི་ཁ་དོག་དུ་
མ་འཆར་བའི་ཕྱིར། །དོན་དམ་འོད་གསལ་འཇའ་ཚོན་ལྟ་བུར་གསུངས། །འགྱུར་མེད་ཕྱག་རྒྱ་ཆེན་
པོའི་གནས་ལུགས་བསྒོམ། །སྤྲོ་དང་བསྡུ་དང་རྣམ་པར་འགྱུར་བ་སོགས། །རྨད་བྱུང་ངོ་མཚར་དུ་མ་
སྟོན་པའི་ཕྱིར། །དོན་དམ་འོད་གསལ་མིག་འཕྲུལ་ལྟ་བུར་གསུངས། །འགྱུར་མེད་ཕྱག་རྒྱ་ཆེན་པོའི་
གནས་ལུགས་བསྒོམ། །རྩོལ་མེད་ལྟ་བུའི་རྣལ་འབྱོར་བསྒོམ་པ་ལས། །ནམ་མཁའི་དབྱིངས་སུ་ཅི་
ཡང་འཆར་བའི་ཕྱིར། །འོད་གསལ་དྲི་ཟའི་གྲོང་ཁྱེར་ལྟ་བུར་གསུངས། །འགྱུར་མེད་ཕྱག་རྒྱ་ཆེན་
པོའི་གནས་ལུགས་བསྒོམ། །དེ་ལྟར་དཔེ་གཞན་དུ་མས་བསྟན་གྱུར་ཀྱང༌། །ངོ་བོ་འདུས་མ་བྱས་
ཤིང་ལྷུན་གྱིས་གྲུབ། །གཞན་གྱིས་རྟོགས་མིན་མཁྱེན་བརྩེ་ནུས་པ་ཅན། །རང་རིག་རང་གིས་
སྒོམས་ཤིག་ཤེས་ལྡན་དག །མུ་བཞི་སྤྲོས་བྲལ་རྟོགས་པའི་ལྟ་བ་ཅན། །བདེ་སྟོང་ཟུང་འཇུག་ཕུན་
ཚོགས་རྒྱས་འདེབས་བསྒོམ། །སྟོང་གཟུགས་འབྲལ་བ་མེད་པའི་རྣལ་འབྱོར་བའི། །ལམ་གྱི་ཁྱེར་
སོ་ལགས་སོ་ཤེས་ལྡན་དག །དབུ་མའི་མཐར་ཐུག་རྟོགས་པའི་ལྟ་སྒོམ་གྱིས། །གྲུབ་མཐའ་འོག་མ་
ཐམས་ཅད་ཟིལ་གྱིས་གནོན། །འཁོར་ལོ་དྲུག་ཏུ་འགྱུར་མེད་རྫོགས་པ་ལས། །མཆོག་གི་དངོས་
གྲུབ་ཐོབ་པར་རྒྱལ་བས་བཞེད། །ཅེས་པ་དོན་དམ་གྱི་སྐབས་ཏེ་གསུམ་པའོ། །
ཐུབ་པས་མདོ་དང་རྒྱུད་སྡེ་དུ་མ་ལས། །རྨི་ལམ་སྒྱུ་མ་ལ་སོགས་བཅུ་གཉིས་དཔེས། །བདེན་
པ་གཉིས་ཀྱི་གནས་ལུགས་ཡང་ཡང་གསུངས། །དེ་ཡི་དགོངས་པ་གསལ་བར་བགྱིས་པ་ལགས། །
ཀུན་རྫོབ་ཆོས་རྣམས་བརྫུན་པའི་དཔེ་དང་མཐུན། །དེ་སླད་ཆོས་ཀུན་རྨི་ལམ་སྒྱུ་མ་སོགས། །ཐུན་
མོང་དཔེ་ཡིས་གསལ་བར་མཛད་པ་ལགས། །ཐམས་ཅད་བརྫུན་པའི་དཔེ་དང་མཐུན་ན་ནི། །
མྱང་འདས་བདེན་གཅིག་པུ་ཡང་བརྫུན་པར་འགྱུར། །དེ་ལྟ་ན་ནི་ལམ་ལ་འབད་པ་ཡི། །འབྲས་བུ་
གང་ཞིག་ལགས་པ་འང་གསུང་འཚལ་ལོ། །ཀུན་རྫོབ་སྣང་བ་ཉིད་ཕྱིར་གཏན་མེད་མིན། །དཔྱད་ན་
མ་གྲུབ་ཉིད་ཕྱིར་ཡོད་པ་འང་མིན། །དེ་ཕྱིར་རྒྱལ་བས་མཐར་ལྟ་སུན་ཕྱུང་ནས། །མཐའ་བྲལ་དབུ་
མའི་གནས་ལུགས་བཞེད་པའང་ལགས། །དོན་དམ་ཕྲ་རབ་འདུས་པར་ཡོད་མིན་ཞིང་། །རང་རིག་
110



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
བདེན་གཉིས་གསལ་བའི་མེ་ལོང་།
རྣམ་པ་དུ་མར་མེད་པའང་མིན། །དེ་ཕྱིར་རྒྱལ་བས་མཐའ་བྲལ་ཞལ་བཞེས་ནས། །ཟུང་འཇུག་དབུ་
མའི་གནས་ལུགས་བཞེད་པ་ལགས། །དེ་ལྟར་བདེན་གཉིས་གནས་ལུགས་བསྒོམ་པའི་ཚུལ། །
སེམས་ཀྱི་ཁྱེར་སོ་ཐ་དད་གསལ་བའི་དཔེ། །རྣམ་པར་ཕྱེ་བའི་དགེ་བས་འགྲོ་བ་ཀུན། །ཆོས་ཀྱི་
རྒྱལ་པོའི་གོ་འཕང་མྱུར་ཐོབ་ཤོག །ཅེས་བསྡུ་བའི་སྐབས་ཏེ་བཞི་པའོ། །
བདེན་གཉིས་ལྟ་བའི་མེ་ལོང་ཞེས་བྱ་བའི་རབ་ཏུ་བྱེད་པ། །དགེ་སློང་ལོ་ཙཱ་བས་ཇོ་ནང་དཔལ་
གྱི་རི་ཁྲོད་དུ་བྲིས་པའི་ཉེར་བསྐུལ་ནི་དགེ་སློང་ཤེས་གྲུབ་བཟང་པོས་བྱས་ཤིང་དོན་དུ་གཉེར་བའི་
སློབ་མ་ལ་གདམས་པའོ། །བསྟན་པ་དང་སེམས་ཅན་ལ་ཕན་པར་གྱུར་ཅིག། མངྒ་ལཾ། བྷ་ཝན་ཏུ།



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོའི་བརྒྱུད་འདེབས།
པོད་དང་པོ།
༄༅། །དཔལ་དུས་ཀྱི་འཁོར་ལོའི་བརྒྱུད་འདེབས་
བཞུགས་སོ། །
༄༅། །ཨོཾ་སྭ་སྟི། ན་མཤྲཱི་གུ་ར་ཝེ། དཔལ་ལྡན་དང་པོའི་སངས་རྒྱས་རྡོ་རྗེ་འཆང་། །དུས་
ཀྱི་འཁོར་ལོ་ཤཱཀྱའི་རྒྱལ་པོ་མཆོག །སྐུ་བཞིའི་ངོ་བོ་རིགས་ཀུན་བདག་པོ་ཆེ། །གསོལ་བ་འདེབས་
སོ་བྱིན་གྱིས་བརླབ་ཏུ་གསོལ། །ཆོས་ཀྱི་རྒྱལ་པོ་རིགས་ལྡན་སྤྲུལ་པའི་ཚོགས། །རིགས་ལྡན་དངོས་
དང་མཇལ་བའི་དུས་ཞབས་པ། །དེ་སྲས་གྲུབ་ཐོབ་དུས་ཞབས་གཉིས་པར་གྲགས། །གསོལ་བ་
འདེབས་སོ༔ རྒྱལ་བའི་སྲས་པོ་ན་ལེན་ཏྲ་པ་མཆོག །མཁས་པའི་ཕུལ་བྱུང་དཔལ་ལྡན་ཟླ་བ་
མགོན། །བསྒྱུར་བྱེད་དབང་པོ་འབྲོ་སྟོན་ལོ་ཙ་བ། །གསོལ་བཟ རིང་བསྲེལ་མང་སྤྲུལ་ལྷ་རྗེ་སྒོམ་པར་
གྲགས། །གསུང་རབ་བཅུད་འཛིན་སྒྲོ་སྟོན་གནམ་ལ་བརྩེགས། །ངེས་དོན་མཚོ་རྡོལ་གྲུབ་ཆེན་ཡུ་
མོའི་ཞབས། །གསོལ་བ༔ གྲུབ་པའི་སྲས་མཆོག་ཆོས་ཀྱི་དབང་ཕྱུག་ཆེ། །མཁའ་འགྲོའི་སྤྲུལ་པ་མ་
གཅིག་ཇོ་ལྕམ་འབུམ། །རྒྱུད་དོན་ཀུན་གཟིགས་མཁས་པ་ནམ་མཁའ་འོད། །གསོལ་བ༴ སྐུ་ཚེ་མང་
དྲན་གྲུབ་ཐོབ་སེ་མོ་ཆེ། །ཐོས་མང་བསྒྲུབ་རྩོན་འཇམ་དབྱངས་གསར་མའི་མཚན། །ཤེས་བྱ་ཀུན་
མཁྱེན་ཆོས་སྐུའི་ཟེར་འཕྲོ། །གསོལ་བ༔ ཟབ་ལམ་མངོན་གྱུར་ཨ་ཝ་དྷཱུ་ཏཱི་པ། །ཐབས་ལ་མཁས་
པའི་དཔལ་ལྡན་བྱང་སེམས་པ། །རྩོལ་མེད་ལྷུན་གྲུབ་ཡོན་ཏན་རྒྱ་མཚོ་ཆེ། །གསོལ་བཟ རིགས་ལྡན་
སྤྲུལ་པ་ཀུན་མཁྱེན་འཇམ་པའི་དབྱངས། །མཁས་བཙུན་བཟང་བརྩོན་ཆོས་རྗེ་ལོ་ཙཱ་བ། །སྐྱབས་
གསུམ་ ངོ༌ བོ་ ཡི་དམ་ཀུན་འདུས་དཔལ། །གསོལ་བ༴ འདྲེན་ པ་ མཚུངས་མེད་ཐར་པའི་ལམ་
མཆོག་སྟོན། །གཙུག་གི་ནོར་བུ་དཔལ་ལྡན་བླ་མའི་ཚོགས། །ད་དུང་ཆོས་སྒོ་དཔག་མེད་རབ་རྒྱས་
པས། །འགྲོ་ཀུན་སྨིན་ཅིང་གྲོལ་བར་མཛད་དུ་གསོལ། །ཞེས་བཀའ་བརྒྱུད་བླ་མ་ལ་གསོལ་བ་
འདེབས་པའི་ཚུལ་འདི་སློབ་དཔོན་བསོད་ནམས་དཔལ་གྱིས་བསྐུལ་བ་བཞིན། དགེ་སློང་ལོ་ཙཱ་བ་
j3



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བློ་གྲོས་དཔལ་བཟང་པོས་ཇོ་ནང་དཔལ་གྱི་རི་ཁྲོད་དུ་བྲིས་པའོ། །མཾ་ག་ལཾ་བྷ་ཝནྟུ། །
༄༅། །ཨོཾ་སྭ་སྟི། དཔལ་ལྡན་རྒྱུ་སྐར་དཀྱིལ་འཁོར་གྱི་ལྷ་ལ་མདོར་བསྡུས་ཏེ་ཕྱག་འཚལ་བའི་
རབ་ཏུ་བྱེད་པ་ཞེས་བྱ་བ། དཔལ་དང་པོའི་སངས་རྒྱས་ལ་ཕྱག་འཚལ་ལོ། །ནུས་མ་ཁྲོ་བོ་བཅུ་ཚན་
གཉིས་དང་སངས་རྒྱས་ལྷ་མོ་ལྔ་ཕྲག་ཟུང་། །སེམས་དཔའ་སེམས་མ་དྲུག་ཚན་གཉིས་དང་ལྷ་ཆེན་
རྣམ་པ་བཅུ་གཉིས་དང༌། །རྣལ་འབྱོར་མ་དང་ཀླུ་དང་རབ་གཏུམ་བརྒྱད་ཚན་གསུམ་གྱི་རབ་ཕྱེ་བ། །
བདེ་སྟོང་ཟུང་དུ་འཇུག་པའི་ལྷ་ཚོགས་བདུན་ཅུ་རྩ་བརྒྱད་ལ་ཕྱག་འཚལ། །དེ་རྣམས་ཐབས་ཤེས་སོ་
སོར་ཕྱེ་བས་བརྒྱ་དང་ལྔ་བཅུ་རྩ་དྲུག་ནི། ཕྱི་རུ་ལོ་གསུམ་ཞག་ལས་རེས་གཟའ་ཐོབ་ནོར་ལྷག་
གཟས་ཞག་གྲངས་དང་། །ནང་དུ་འཁོར་ལོ་དྲུག་གི་རྩ་འདབ་དེ་སྙེད་རྣམས་པར་དག་པ་སྟེ། ། པད་
མའི་ལྟེ་བར་བཞུགས་པའི་ལྷ་ཚོགས་བསྡུས་པའི་དུས་འཁོར་ལ་ཕྱག་འཚལ། །འདབ་མ་རྣམས་ལ་
གསུང་གི་འཁོར་ལོ་ལྷ་མོ་དྲུག་ཅུ་རྩ་བཞི་དང་། སྐུའི་འཁོར་ལོ་ཚེས་ཀྱི་ལྷ་ཚོགས་སུམ་བརྒྱ་བཞི་བཅུ་
རྩ་བརྒྱད་དང་། སྒེག་མོ་ལ་སོགས་བཅུ་གཉིས་དང་བཅས་བཞི་བརྒྱ་ཉི་ཤུ་རྩ་བཞི་རྣམས།། ཟུང་དུ་ཕྱེ་
བའི་ལྷ་ཚོགས་བརྒྱད་བརྒྱ་བཞི་བཅུ་རྩ་བརྒྱད་ལ་ཕྱག་འཚལ། །ལྟེ་བ་པད་འདབ་བཅས་པའི་ལྷ་
རྣམས་གཅིག་ཏུ་སྡོམ་པ་སྟོང་དང་བཞི། །ཐུགས་གསུང་སྐུའི་དཀྱིལ་འཁོར་ཆེན་པོའི་ལྷ་ཚོགས་འཁོར་
དང་བཅས་པ་སྟེ། །ཕྱག་རྒྱ་དྲུག་དང་འཁོར་ལོ་སྡོམ་ཆེན་ལྷ་ཚོགས་བདུན་ཅུ་གཉིས་དང་བཅས། །ལོ་
གསུམ་ཞག་གྲངས་རྣམ་དག་ལྷ་ཚོགས་སྟོང་དང་བརྒྱ་བཅུ་ལ་ཕྱག་འཚལ། །གསང་འདུས་རིགས་ཀྱི་
དཀྱིལ་འཁོར་དྲུག་ཏུ་དགུ་དང་བཅུ་གསུམ་བཅུ་དགུ་དང༌། ། ཉི་ཤུ་རྩ་ལྔ་སུམ་ཅུ་རྩ་གཉིས་སུམ་ཅུ་རྩ་
བཞིའི་ལྷ་ཚོགས་དང་། སྒྱུ་འཕྲུལ་དྲ་བའི་དཀྱིལ་འཁོར་གསུམ་དུ་ཞེ་གསུམ་ཞེ་ལྔ་ཞེ་དགུ་རྣམས། །
ཉིས་འགྱུར་བདག་པོ་བཟུང་བཅས་ལྷ་ཚོགས་ལྔ་བརྒྱ་བཞི་བཅུ་ལ་ཕྱག་འཚལ། །གསང་བ་འདུས་པ་
རྣམ་པ་དྲུག་དང་སྒྱུ་འཕྲུལ་དྲ་བ་རིགས་གསུམ་གྱི། །དཀྱིལ་འཁོར་དགུ་ཡི་ལྷ་རྣམས་སྡོམས་པས་ལྔ་
བརྒྱ་བཞི་བཅུ་གང་ཡིན་པ། །དུས་ཀྱི་འཁོར་ལོའི་ཕྱོགས་གསུམ་ཉིན་ཞག་བཞི་བཅུ་རྩ་ལྔ་རེ་རེ་
ཞིང་། །དུས་སྦྱོར་བཅུ་གཉིས་སོ་སོར་ཕྱེ་བའི་ཆ་ཤས་རྣམ་དག་ལ་ཕྱག་འཚལ། །དེ་ལྟར་ལོ་གསུམ་
ཕྱོགས་གསུམ་རྣམ་དག་དཀྱིལ་འཁོར་བཅུ་གཅིག་བསྡུས་པའི་ལྷ། །སྟོང་དང་དྲུག་བརྒྱ་ཉི་ཤུར་
i14



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོའི་བརྒྱུད་འདེབས། ། པོད་དང་པོ།
བཅས་པ་དང་པོའི་སངས་རྒྱས་ལྷ་ཚོགས་ལ་ཕྱག་འཚལ། །ཕྱི་རུ་རྒྱུ་སྐར་འཁོར་ལོའི་ཆུ་ཚོད་སྟོང་དང་
དྲུག་བརྒྱ་ཉི་ཤུ་དང་། །ནང་དུ་ལོ་བརྒྱའི་དབུ་མའི་དབུགས་རྣམས་རྣམ་པར་དག་པ་ལ་ཕྱག་འཚལ་
ལོ༑ ༑དཔལ་ལྡན་རྒྱུ་སྐར་དཀྱིལ་འཁོར་གྱི་ལྷ་ལ་མདོར་བསྡུས་ཏེ་ཕྱག་འཚལ་བའི་རབ་ཏུ་བྱེད་པ་
དགེ་སློང་བློ་གྲོས་དཔལ་བཟང་པོས་ཇོ་ནང་དཔལ་གྱི་རི་ཁྲོད་དུ་སྦྱར་བའོ། །བསྟན་པ་དང་སེམས་
ཅན་ལ་ཕན་ཐོགས་པར་གྱུར་ཅིག། །།
༄༅། །རྒྱ་གར་སྐད་དུ། ཡོ་ག་ཎ་ཊ་ཨོ་ག་ན་མཿ བོད་སྐད་དུ། རྣལ་འབྱོར་ཡན་ལག་དྲུག་པ་ཞེས་
བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །སོ་སོར་བཅོད[གཅོད་]དང་བསམ་གཏན་དང་།
སྲོག་རྩོལ་དེ་བཞིན་འཛིན་པ་དང༌། །རྗེས་སུ་དྲན་དང་ཏིང་ངེ་འཛིན། །རྣལ་འབྱོར་ཡན་ལག་དྲུག་ཏུ་
གསུངས། །མི་གཡོ་བ་ནི་གསུམ་ལྡན་གྱི། །དྷཱ་ཏཱིར་རླུང་བཅུ་ཆུད་གྱུར་པས། །ཕྱི་ནད་ནང་རྟོག་
[སྲོག)འགག་རྟགས་འབྱུང་བ། །སོ་སོར་གཅོད་པའི་ཡན་ལག་གི །རྟགས་རྣམས་བརྟན་པར་མཐོང་
གྱུར་ན། །ཤེས་རབ་སོ་སོར་རྟོག་གྱུར་ཀྱང་། །སྣང་བ་རྟོག་མེད་སེམས་པ་ནི། །བསམ་གཏན་ཡན་
ལག་གཉེན་(བསྙེན་པའོ། །རླུང་བཅུ་དབུ་མར་ཆུད་གྱུར་པས། །འཁོར་ལོ་བཞིའི་ཐིག་ལེའི་ནང་། །
རླུང་ཉིད་འགྲོ་འོང་བྱེད་པ་ནི། སྲོག་རྩོལ་གྱིས་ནི་ཡན་ལག་གོ །སྲོག་རླུང་ཐིག་ལེའི་ནང་ཆུད་པས། །
རླུང་སེམས་བདེ་ཆེན་འཁོར་ལོ་ཡིས། །ཧཾ་གི་ཐིག་ལེར་འཛིན་པ་ནི། །འཛིན་པའི་ཡན་ལག་ཉེར་བསྙེ
ན་ནོ། ། རླུང་སེམས་ཐིག་ལེར་ཟིན་སྟོབས་ཀྱི། །གཏུམ་མོའི་མེ་ལ་སྲོག་ཞུགས་ནས། །བདེ་དྲག་དྲོད]
ཁྱད་པར་འབྱུང་བ་ནི། །རྗེས་དྲན་ཡན་ལག་སྒྲུབ་པའོ། །རྟགས་བཅུ་རྫོགས་པར་གྱུར་པ་ན། །ཐིག་ལེ་
ཆེན་པོའི་སྣང་བ་འབྱུང་། །སྣ་ཚོགས་ཐིག་ལེ་ཆེན་པོ་ལ། །རེ་ཁཱ་ནག་པོའི་རི་མོ་འབྱུང༌། །རེ་ཁཱ་དེ་
ནང་འགྲོ་དྲུག་སྣང༌། །ཤིན་དུ་ཕྲ་བའི་སྤྲུལ་སྐུ་དང་། །ལོང་སྐུ་དུ་མ་མཐོང་གྱུར་པ། །སྣ་ཚོགས་
གཟུགས་ཅན་འོད་གསལ་ཡིན། །དེ་ལ་སེམས་ནི་ཐིམ་པ་ན། །ཏིང་འཛིན་ཡན་ལག་སྒྲུབ་ཆེན་ནོ། །
ཞེས་དཔལ་ཤ་བ་རི་པས་པཎྜི་ཏ་བྷི་བྷུ་ཏ་ཙན་ལ་གདམས་སོ། །དགེའོ། ། །
ii5



ཇོ་ནང་ལོ་ཙཱ་བ་བློ་གྲོས་དཔལ།
དུས་འཁོར་ལྷན་སྐྱེས་ཀྱི་མངོན་རྟོགས།
པོད་དང་པོ།
༄༅། །དུས་འཁོར་ལྷན་སྐྱེས་ཀྱི་མངོན་རྟོགས་
བཞུགས་སོ། །
༄༅། །ཨོཾ་སྭ་སྟི། བླ་མ་དང་དཔལ་དུས་ཀྱི་འཁོར་ལོ་ལ་གུས་པས་ཕྱག་འཚལ་ལོ། །དཔལ་དུས་
ཀྱི་འཁོར་ལོའི་དབང་ཐོབ་ཅིང་དམ་ཚིག་དང་ལྡན་པ་རིམ་པ་གཉིས་ཀྱི་རྣལ་འབྱོར་ལ་བརྩོན་པའི་
གང་ཟག་གིས། ཡིད་དང་རྩ་རྒྱུད་ལས། གང་ན་ས་སྐྱོང་ཆོས་ལྡན་ཞིང་། །གང་ཞིག་ཁོ་ནར་སྐྱེ་དགུ་རྣམས། །བདེར་གནས་ས་འཛིན་
བརྩོད་མེད་པ། །དེར་ནི་རྣལ་འབྱོར་བརྩམ་པར་བྱ། །ཅེས་གསུངས་པ་ལྟར་དུ)འཐུན་པའི་གནས་སུ་སྟན་བདེ་བ་ལ་འདུག་
སྟེ་འགྲོ་བ་མཐའ་ཡས་པའི་དོན་དུ་སེམས་བསྐྱེད་ཅིང་། བླ་མ་དང་དཀོན་མཆོག་གསུམ་ལ་སྐྱབས་སུ་
འགྲོ་བ་ཞེ་དག་པ་བྱས་ནས། སངས་རྒྱས་ཆོས་དང་ཚོགས་ཀྱི་མཆོག་བཅས་ལ། །བྱང་ཆུབ་བར་དུ་
བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པ་འདི་རྣམས་ཀྱིས། །འགྲོ་ལ་ཕན་ཕྱིར་
སངས་རྒྱས་མྱུར་ཐོབ་ཤོག །ཅེས་སྨོན་ལམ་གདབ་ཅིང་། སྐད་ཅིག་གིས། སྤྱི་བོར་པད་མ་དང་ཟླ་
བའི་སྟེང་དུ་ཧཱུྃ་ལས་བྱུང་བའི་རྡོ་རྗེ་ཡོངས་སུ་གྱུར་པ་ལས། བཅོམ་ལྡན་འདས་རྡོ་རྗེ་སེམས་དཔའ་སྐུ་
མདོག་དཀར་པོ་ཞལ་གཅིག་ཕྱག་གཉིས་པ་རྡོ་རྗེ་དང་དྲིལ་བུ་འཛིན་པས་ཡུམ་རྡོ་རྗེ་སྙེམས་མ་གྲི་
གུག་དང་ཐོད་པ་འཛིན་པ་ལ་འཁྱུད་པ། གཉིས་ཀའང་རྒྱན་ཐམས་ཅད་ཀྱིས་བརྒྱན་པའི་གནས་
གསུམ་དུ་ཡི་གེ་གསུམ་བསམས་ཏེ། དེ་ལས་འཕྲོས་པའི་འོད་ཟེར་གྱིས་སངས་རྒྱས་བྱང་སེམས་་་་་
དཔག་ཏུ་མེད་པ་སྤྱན་དྲངས་ནས་དེ་ལ་ཐིམ་ཞིང་དབང་བསྐུར་བའི་སྐུ་ལས་འོད་ཟེར་བདུད་རྩིའི་
རྒྱུན་བསམ་གྱིས་མི་ཁྱབ་པ་བྱུང་པ་རང་གི་ལུས་ལ་ཐིམ་པས་སྡིག་སྒྲིབ་ཐམས་ཅད་སྐད་ཅིག་ལ་བྱང་
ཞིང་ལུས་བདེ་བ་ཆེན་པོས་གང་པར་མོས་ཏེ། ཨོཾ་བཛྲ་སྭཏཱ་རྡོ་རྗེ་སེམས་དཔའ་)ས་མ་ཡ་མ་ནུ་པཱ་ལ་(དམ་
ཚིག་རྗེས་སུ་བརྐྱང་པ)ཡ། བཛྲ་སཏཱ་རྡོ་རྗེ་སེམས་དཔའ་ཉིད་ཏྲེ་ནོ་པ་ཏིཥྛ་(ཀྱིས་ཉེ་བར་ཞུགས་པ་བྷི་བྷོ་མེ་བྷ་ཝ་(བདག་ལ་
བསྟན་པར་མཛོད་)སུ་ཏོ་ཁྱོ་མེ་ བྷ་ (བདག་ལ་ཤིན་ཏུ་དགྱེས་པར་མཛོད་)བ། སུ་པོ་ཁྱོ་མེ་ བྷ་( བདག་ལ་ཤིན་ཏུ་དགྱེས་པར་
iu7



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས། །
མཛོད་ཝ། ཨ་ནུ་རཀྟོ་མེ་(བདག་ལ་རྗེས་སུ་ཆགས་པར་མཛོད་)བྷ་ཝ། སརྦ་སིདྡྷི་མེ་པྲ་(བདག་ལ་དངོས་གྲུབ་ཐམས་ཅད་
སྩལ་དུ་གསོལ་)ཡཙྪ། སརྦ་ཀརྨ་སུ་ཙ་མེ་(ལས་ཐམས་ཅད་ལེགས་པར་ཡང་)ཙིཏྟཾ་ཤྲཱི་ཡཾ(བདག་ལ)ཀུ་རུ་ཧཱུྃ་ཧ་ཧ་ཧ་ཧ་
(དགོངས་པ་ཡང་མཆོག་ཏུ་མཛོད་)ཧོ༔ བྷ་ག་ཝན། སརྦ་ཏ་ཐཱ་ག་ཏ་བཛྲ་མར་མེ་མུཉྩ (བཅོམ་ལྡན་འདས་དེ་བཞིན་གཤེཊ་
པ་ཐམས་ཅད་ཀྱི་རྡོ་རྗེ་བདག་ལ་འདིར་ཅིག)བཛི་རྡོ་རྗེ་ཅན་གྱི་ངོ་བོ་དམ་ཚིག་ཆེན་པོའི་སེམས་དཔའ)བྷ་ཝ་མ་ཧཱ་ས་མ་ཡ་སཏཱ་
ཨ་ཅེས་མ་ཡེངས་པར་ཅི་ནུས་བཟླས་ནས། བདག་ནི་མི་ཤེས་རྨོངས་པ་ཡིས། །དམ་ཚིག་ལ་
ནི་འགལ་ཞིང་ཉམས། །བླ་མ་མགོན་པོས་སྐྱོབས་མཛོད་ཅིག །གཙོ་བོ་རྡོ་རྗེ་འཛིན་པ་ནི། །ཐུགས་རྗེ་
ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། །བདག་དང་སེམས་ཅན་ཐམས་
ཅད་ཀྱི་སྡིག་སྒྲིབ་ཐམས་ཅད་སྐད་ཅིག་ལ་བྱང་ཞིང་དག་པར་བྱིན་གྱིས་བརླབ་ཏུ་གསོལ། །དེ་ལས་
བདུད་རྩིའི་རིལ་བུ་སྦྱར་བའི་ཆང་ལྕེ་ལ་བཞག་ནས། ཨོཾ་ཨཱ༔ཧཱུྃ་ཧོཧཾ་ཀྵཔྲཛྙཱ་ཨུ་(ཤེས་རབ་ཐབས་ཀྱི་བདག་
ཉིད་)པཱ་ཡ་ཨཱཏ་མ་ཀ ཀ་ཡ་(སྐུ་དང་)ཝ་ཀ་(གསུང་དང་)ཙིཏྟ་ཐུགས་དང་)ཛ་ན་ཨ་དྷི་པ་ཏེ་ཡེ་ཤེས་ཀྱིས་ལྷག་པའི་
བདག་པོ་)མ་མ་ཀཱ་ཡ་(བདག་གི་ལུས་དང་)ཝཀཱ་ཙིཏྟ་(ངག་དང་)ཛ་ན་(ཡེ་ཤེས་དང་)བཛྲ་རྡོ་རྗེ་དང་
)བཛྲ་(རྡོ་རྗེ་)ཨ་མི་
ཏ་བདུད་རྩི་སྭཱ་བྷ་ཝཾ་ཀུ་རུ་ཀུ་རུ་སྐན་(རང་བཞིན་དུ་མཛད་ཅིང་མཛད་ནས་ཕུང་པོ་དང་ཁམས་དང་སྐྱེ་མཆེད་རྣམས་) དྷ་དྷཱ་ཏུ།
ཨ་ཡ་ཏ་ན་ནི༔སྭབྷཱ་ཝཾ་སྭཱཧཱ(རང་བཞིན་མེད་པའི་གཞི་ཚུགས་)ཞེས་བརྗོད་ཅིང་། གཙུག་ཏོར་ཏུ་ཝཾ་ལས་བྱུང་
པའི་རྡོ་རྗེ་ཟླ་བ་ཆ་བཅུ་དྲུག་རྫོགས་པ་ཞུ་ནས་ལུས་ལ་ཐིམ་ཞིང་རྐང་སེན་གྱི་མཐར་ཐུག་པ་མ་དག་
པ་རྣམ་སྨིན་གྱི་ལུས་སྦྲུལ་གྱི་ཤུན་པ་ལྟར་ལན་གསུམ་དུ་དོར་བས། ལུས་དང་ངག་དང་སེམས་དང་་་་
ཡེ་ཤེས་རྣམ་པར་དག་པ་རྡོ་རྗེ་བདུད་རྩིའི་རང་བཞིན་ཟླ་བ་དྲི་མ་མེད་པ་ལྟར་གྱུར་པར་བལྟས་ལ།
ཨོ་སུ་(རང་བཞིན་རྣམ་པར་དག་པ་)བྷཱ་ཝ་ཤུད་དྷཱ༔ སརྦ་(ཆོས་ཐམས་ཅད་ཀྱི་དྷརཿ (རང་བཞིན་དུ་དག་པ་ང་ཡིན)སྭ་བྷཱ་ཝ་
ཤུད་དྷོ་ཧཱུྃ། ཅེས་བརྗོད་ཅིང་དཔྲལ་བ་དང་མགྲིན་པ་དང་སྙིང་དང་ལྟེ་བ་དང་གཙུག་ཏོར་དང་གསང་
བ་རྣམས་སུ། ཨོཾ་ཨཱཧཱུཾ་ཧོ༔ཧཾ་ཀྵརྣམས་བཀོད་ནས་རང་སྐད་ཅིག་གིས་དུས་ཀྱི་འཁོར་ལོར་གྱུར་པའི་
སྙིང་ཁར་པཾ་ལས་པད་མ་དམར་པོ་འདབ་མ་བརྒྱད་པའི་ལྟེ་བར་ཨཱ་ལས་ཟླ་བའི་དཀྱིལ་འཁོར་
གྱི་སྟེང་དུ་ཧཱུྃ་ལས་རྡོ་རྗེ་རྩེ་ལྔ་པ་བསམས་ཏེ། དེ་ལས་འོད་ཟེར་ཁ་དོག་ལྔ་དང་ལྡན་པ་མཐའ་ཡས་
པ་འཕྲོས་པ་ལས་ཕྱོགས་བཅུའི་བླ་མ་དང་སངས་རྒྱས་སྲས་དང་བཅས་པ་དཀྱིལ་འཁོར་གྱི་རྣམ་
[8



ཇོ་ནང་ལོ་ཙཱ་བ་བློ་གྲོས་དཔལ།
དུས་འཁོར་ལྷན་སྐྱེས་ཀྱི་མངོན་རྟོགས། །
པོད་དང་པོ།
པར་སྤྱན་དྲངས་ཏེ་ནམ་མཁའི་མཐིལ་གང་བར་བལྟས་ལ། འོད་ཟེར་རྣམས་སྙིང་ཁའི་རྡོ་རྗེ་ལ་ཐིམ་
པས་ལུས་དཔག་ཏུ་མེད་པར་སྤྲུལ་ནས་ཐལ་མོ་སྦྱར་ཏེ། གང་གི་དྲིན་གྱི་བདེ་ཆེན་ཉིད། །སྐད་ཅིག་
ཉིད་ལ་འཆར་བ་གང་། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །དང་པོར་མེ་
ཏོག་ཕོག་པ་ཡི། །དཀྱིལ་འཁོར་ལྷ་ཚོགས་རྣམས་ལ་འདུད། །སངས་རྒྱས་ཀུན་གྱི་རང་བཞིན་སྐུ། །
སློབ་དཔོན་ལ་ནི་ཕྱག་འཚལ་ལོ། །སྟོང་ཉིད་སྙིང་རྗེའི་བདག་ཉིད་ཅན། །སྲིད་གསུམ་སྐྱེ་འཇིག་མེད་
པའི་དངོས། ། ཤེས་དང་ཤེས་བྱ་གཅིག་པའི་སྐུ། །དཔལ་ལྡན་དུས་འཁོར་ལ་ཕྱག་འཚལ། །ཞེས་པ་
ལ་སོགས་པས་ཕྱག་བཙལ་ནས། སྙིང་ཁའི་ཟླ་བ་ལ་ལྷ་མོ་བཅུ་གཉིས་ཀྱི་ས་བོན་ཡི་གེའི་གོང་བུ་
རྣམས་བསམས་ཏེ། དེ་དག་ལས་བྱུང་བའི་ལྷ་མོ་རྣམས་ཀྱིས་རང་རང་གི་མཆོད་རྫས་མཐའ་ཡས་
པས་མཆོད་པར་བསམས་ཏེ། ཨོ་ཙྪཱབཛྲ་(རྡོ་རྗེ་དྲི་ཆབ་མས་དྲིའི་མཆོད་པ་མཛོད་མཛོད་)གྷན་དྷེ་གྷན་དྷ་ཨར་ཙ་
ནཾ་ཀུ་རུ་ཀུ་རུ་སྭཱཧཱ། ཨོཾ་ཙྪཱ ལཾ (རྡོ་རྗེ་ཕྲེང་མས་ཕྲེང་པའི་མཆོད་པ་མཛོད་མཛོད་)བཛྲ་མཱ་ལེ་མཱ་ལ་ཨར་ཙ་
ནཾ་ཀུ་རུ་ཀུ་རུ་སྭཱ་ཧཱ། ཨོཾ་བྷཱ་ཝཱ བཛྲ་རྡོ་རྗེ་བདུག་སྤོས་མས་སྤོས་ཀྱི་མཆོད་པ་མཛོད་མཛོད་དྷ་པེ་དྷུ་པ་ཨར་ཙ་ནཾ་ཀུ་
རུ་ཀུ་རུ་སྭཱ་ཧཱ། ཨོཾ་སྒྱུ་* བཛྲ་རྡོ་རྗེ་སྣང་གསལ་མས་མར་མེའི་མཆོད་པ་མཛོད་མཛོད་)པྲ་དཱི་པཾ་པྲ་དཱི་པ་ཨར་ཙ་
ནཾ་ཀུ་རུ་ཀུ་རུ་སྭཱ་ཧཱ། ཝཱ་ ཨོ་ཥྛ་བཛྲ་(རྡོ་རྗེ་སྒེག་མོ་མས་གོས་དང་རྒྱན་གྱི་མཆོད་པ་མཛོད་མཛོད་)ལ་སྱ་ཝས་ཨ་བྷ་
ར་ཎ་པཱུ་ཛ་ཀུ་རུ་ཀུ་རུ་སྭཱ་ཧཱ། ཙྪིཨོ་ཏྠ ་བཛྲ་(རྡོ་རྗེ་བཞད་མས་དྲིལ་བུ་དང་མེ་ལོང་གི་མཆོད་པ་མཛོད་མཛོད་)ཧ་སྱ་གྷ་
ན་ཌི་ཨཱ་དར་ཤ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོ་བྷྱཱ་བཛྲ་(རྡོ་རྗེ་བདུད་རྩི་མས་ཞལ་ཟས་ཀྱི་མཆོད་པ་མཛོད་མཛོད་)ཨ་མི་
་ཉམས་པས་མ་ཉམས་པའི་འབྲས་བུའི་མཆོད་པ་མཛོད་མཛོད་)
ཨཀྵ་ཏེ་ཨཀྵ་ཏ་ཕ་ལ་ཨར་ཙ་ནི་ཀུ་ རུ་ཀུ་རུ་སྭཱཧཱ། ཨོཾ་ཀྵ་བཛྲ་(རྡོ་རྗེ་སེལ་སྙན་མས་སིལ་སྙན་གྱི་མཆོད་པ་མཛོད་
མཛོད་)བཱ་བྱེ་བཱ་ཏྱ་པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་ཀྵ་བཛྲ་རྡོ་རྗེའྀ གར་མས་གར་གྱི་མཆོད་པ་མཛོད་མཛོད་)ནི་ཏེ་ནི་ཏུ་
པཱུ་ཛཾ་ཀུ་རུ་ཀུ་རུ་སྭཱཧཱ། ཨོཾ་སྨྲ་བཛྲ་རྡོ་རྗེ་སྐུ་ འོམས་གླུ་ཡི་མཆོད་པ་མཛོད་མཛོད་》གཱི་ཏི་གཱི་ཏ་པཱུ་ཛཾ་ཀུ་རུ་ཀུ་རུ་སྭཱཧཱ།
ཨོ་སྨྲ་བཛྲ་ཀཱ་མེ་རྡོ་རྗེ་འདོད་ ཉྙོ མས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་ཁྲོ་བ་ལ་སོགས་པ་རྣམས་ལ་ཤིན་
ཏུ བྷཾ དགའ་བའི་མཆོད་པ་མཛོད་མཛོད་
)སརྦ་བུདྡྷ་བོ་དྷི་སཏཱ་ནཾ་ཀྲོ་དྷཱ་ཨ་དྷ་ནཾ་བཛྲ་སུ་ར་ཏ་པཱུ་ཛཾ་ཀུ་རུ་ཀུ་རུ་སྭཱ
ཧཱ་ཞེས་པ་དང༌། སྲིད་འགྲོ་ཉམས་ངར་བྱིས་པའི་བློ་ཡིས་ནི། །ཤིན་ཏུ་མི་བཟད་སྡིག་པ་གང་བགྱིས་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ། །སྟོབས་བཅུ་མངའ་བའི་སྤྱན་སྔར་མཆིས་ནས་ནི། །སྡིག་པ་དེ་ཀུན་སོ་སོར་བཤགས་པར་བགྱི།།
རྫོགས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱང་འཕགས་པའི་ཚོགས་ཀྱིས་རྣམ་མང་དགེ་
བ་གང་མཛད་པ། །དེ་དག་མཐའ་དག་ལ་ནི་སྡིག་པ་རྣམས་བྲལ་བྱང་ཆུབ་སྤྱོད་ལ་རྗེས་སུ་གནས་
པས་རྗེས་ཡིད་རང་། །སངས་རྒྱས་ཆོས་དང་དགེ་འདུན་སྲིད་པའི་འཇིགས་འཕྲོག་ལ་ཡང་བྱང་ཆུབ་
བར་དུ་བདག་ཉིད་སྐྱབས་སུ་མཆི། །བདག་གི་ལུས་འབུལ་ཆོས་འཁོར་བསྐོར་ཞིང་མྱ་ངན་མི་འདའ་
གསོལ་འདེབས་རྫོགས་པའི་སངས་རྒྱས་མྱུར་ཐོབ་ཤོག །ཅེས་བདུན་རྣམ་དག་བྱས་ནས་སླར་ཡང་
གསང་སྔགས་ཀྱི་སྡོམ་པ་དང་སྤྱོད་པ་བསྐྱང་པའི་སླད་དུ། འདོད་པའི་རྡོ་རྗེ་ལ་ནི་རྡོ་རྗེ་དྲིལ་བུའི་ཕྱག་
རྒྱ་བླ་མ་དག་ཀྱང་སྤྱི་བོས་བཟུང་པར་བྱ། ། རིན་ཆེན་ལ་ནི་སྦྱིན་པ་སྦྱིན་བགྱི་འཁོར་ལོ་འདི་ལ་རྒྱལ་
བ་མཆོག་གི་དམ་ཚིག་བསྐྱང་པར་བགྱི། ། རལ་གྲི་ལ་ནི་མཆོད་པ་བགྱི་སྟེ་གསལ་བར་ཆུ་སྐྱེས་
རིགས་ལ་སྡོམ་པ་དག་ཀྱང་བསྐྱང་པར་བགྱི། ། སེམས་ཅན་རྣམས་ནི་ཐར་པའི་སླད་དུ་རྒྱལ་བ་
བསྐྱེད་མཛད་རིགས་ལ་བྱང་ཆུབ་བདག་གིས་བསྐྱེད་པར་བགྱི། ཅེས་(ལན་གསུམ་བརྗོད་)པ་དང་། བྱང་
ཆུབ་མཆོག་ཏུ་སེམས་བསྐྱེད་ནས། །བསམ་ པ་རྣམ་ པར་ དག་བགྱི་ཞིང་། །བདག་དང་བདག་
གིར་ འཛིན་ སྤོང་ པའི། །རྩ་བ་གསུམ་ ལ་ གནས་ པར་ བགྱི། །ཚོགས་ གསུམ་ ཡོངས་ སུ་ རྫོགས་
སླད་དུ། །ཕ་རོལ་ཕྱིན་བཅུ་སྤྱད་བགྱི་ཞིང་། །ཚད་མེད་བཞི་ལ་གནས་པ་དང་། བསྡུ་བ་བཞི་པོ་བརྟེན་
པར་བགྱི། །མི་དགེ་བཅུ་པོ་སྤང་བགྱི་ཞིང་། དེ་བཞིན་དུ་ནི་སྒྲིབ་པ་ལྔ། །ཉོན་མོངས་བཞི་དང་ཟག་པ་
བཞི། །དེང་ནས་བརྩམས་ཏེ་སྤང་པར་བགྱི། །ཞེས་དམ་བཅའོ། །དེ་ནས། དངོས་པོ་དངོས་མེད་
བསྒོམ་པ་མེད། ། དངོས་པོའང་བསྒོམ་པར་བྱ་བ་མིན། །དེ་ལྟར་དངོས་པོ་དངོས་མེད་པས། །བསྒོམ་
པ་ དམིགས་ སུ་ མེད་ པའོ། །ཞེས་ པ་ འདིས་ ཁམས་ གསུམ་ ལ་རྣམ་ པར་ སྤྱད་[དཔྱད)ན་ བདེན་
པའི་དངོས་པོ་ཅིར་ཡང་མ་གྲུབ་པའི་སྟོང་པ་ཉིད་ནམ་མཁའི་དབུས་སུ་སེམས་ཀུན་གཞིའི་རྣམ་པར་
ཤེས་པ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་བཞག་ནས། ཨོ་ཤཱ་ནྱ་ཏ་( སྟོང་པ་ཉིད་ཡེ་
ཤེས་རྡོ་རྗེའི་བདག་ཉིད་ང་ཡིན་)ཛྙཱ་ན་བཛྲ་སྭབྷཱ་ཝ་ཨད་མ་ཀོ་ཧཾ། ཨོ་(མཚན་མ་མེད་པའི་ཡེ་ཤེས་རྡོ་རྗེའི་བདག་ཉིད་ང་ཡིན་）
ཨ་ནི་མི་ཏ་ཛྙཱ་ན་བཛྲ་སྭ་བྷ་ཝ་ཨཏ་མ་ཀོ་ཧཾ། ཨོཾ་ཨ་པྲ་ནི་ཧི་ཏ་ཛཱ་(སྨོན་པ་མེད་པའི་ཡེ་ཤེས་རྡོ་རྗེའི་བདག་ཉིད་ང་
ཡིན་)ན་བཛྲ་སྭ་བྷ་ཝ་ཨཏཱ་མ་ཀོ་ཧཱུཾ། ཨོཾ་(མངོན་པར་འདུས་མ་བྱས་པའི་ཡེ་ཤེས་རྡོ་རྗེའི་བདག་ཉིད་ང་ཡིན་)ཨན་ཨ་བྷི་སཾ་
120



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
དུས་འཁོར་ལྷན་སྐྱེས་ཀྱི་མངོན་རྟོགས།
སྐ་ར་ཛྙཱ་ན་བཛྲ་སྭབྷ་ཝ་ཨཏ་མ་ཀོ་ཧཾ། ཞེས་བརྗོད་དེ་ཁམས་གསུམ་མཐའ་དག་རྡུལ་ཕྲ་རབ་ལས་
འདས་པའི་ཆོས་ཉིད་སྟོང་པ་ཉིད་དུ་བསྒོམས་པའི་ངང་ལས། ཨོཾ་ཡིག་ལས་བྱུང་པའི་པད་མ་འདབ་
མ་བརྒྱད་པའི་ལྟེ་བར་ཟླ་བ་(ཨོཾ་ལས་)ཉི་མ་(ཨ་ལས་)་སྒྲ་ཅན་(ཨ་ཨཱ་)གྱི་དཀྱིལ་འཁོར་བརྩེགས་པའི་སྟེང་
དུ༑ ཧཱུཾ་ལས་གྲུབ་པའི་རྡོ་རྗེ་སྔོན་པོ་རྩེ་ལྔ་པ་(སངས་རྒྱས་རྣམས་མཆོད་སེམས་ཅན་རྣམས་ལ་ཕན་པའི་འོད་ཟེར་དང་བཅས་
པས)ཡོངས་སུ་གྱུར་པ་ལས་བདག་ཉིད་བཅོམ་ལྡན་འདས་དུས་ཀྱི་འཁོར་ལོ་ཡེ་ཤེས་ལྔའི་རང་བཞིན་
དྲི་མ་མེད་པའི་འོད་ཟེར་རྣམ་པ་ལྔ་འཕྲོ་བ། སྐུ་མདོག་སྔོན་པོ་གཡས་དང་གཡོན་དང་དབུས་ཀྱི་
མགྲིན་པ་ཉི་མ་དང་ཟླ་བ་དང་བུང་པའི་མདོག་ཅན། མདུན་ཞལ་ནག་པོ་དྲག་ཅིང་གཏུམ་པ། གཡས་
ཞལ་དམར་པོ་ཆགས་ཤིང་བཞད་པ། གཡོན་ཞལ་དཀར་པོ་ཞི་ཞིང་འཛུམ་པ། རྒྱབ་ཞལ་སེར་པོ་
ཏིང་འཛིན་བརྟན་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། གཡས་དང་གཡོན་གྱི་ཕྲག་
པ་དང་པོ་ནག་པོ་དང༌། གཉིས་པ་དམར་པོ་དང༌། གསུམ་པ་དཀར་པོ་དང༌། དེ་དག་ལས་གྱེས་
པའི་དཔུང་པ་གཉིས་གཉིས་ནག་པོ་དང་གཉིས་གཉིས་དམར་པོ་དང༌། གཉིས་གཉིས་དཀར་པོ་
དང༌། དེ་རྣམས་ལས་གྱེས་པའི་ ཕྱག་བཞི་བཞི་ནག་པོ་དང༌། བཞི་བཞི་དམར་ པོ་དང༌། བཞི་
བཞི་དཀར་པའོ། །དེ་དག་གི་པད་མ་ཉི་ཤུ། ཕྱག་བཞི་པོ་རེ་རེ་ལ་ཡང་མཐེ་བོ་སེར་པོ་དང་འཛུབ་
མོ་དཀར་པོ་དང་གུང་མོ་དམར་པོ་དང་མིང་མེད་ནག་པོ་དང་མཐེའུ་ཆུང་ལྗང་ཁུའི་རང་བཞིན་
ཅན་སོར་གདུབ་རྣམས་ཀྱིས་སྤྲས་པའི་སོར་མོ་ཚིགས་གསུམ་པ་ལྔ་ལྔ་སྟེ། ཚིགས་ཀྱི་ཕྲེང་པ་དང་པོ་
ནག་པོ་དང་གཉིས་པ་དམར་པོ་དང་གསུམ་པ་དཀར་པོའོ། །དེ་ལྟ་བུའི་ཕྱག་གཡས་པ་རྣམས་ཀྱིས་རྡོ་
རྗེ་དང་རལ་གྲི་དང་རྩེ་གསུམ་དང་གྲི་གུག་དང་མདའ་དང་ལྕགས་ཀྱུ་དང་ཌ་མ་རུ་དང་ཐོ་བ་དང་་་་
འཁོར་ལོ་དང་མདུང་དང་དབྱུག་པ་དང་དགྲ་སྟ་འཛིན་ཅིང་། །གཡོན་པ་རྣམས་ཀྱིས་དྲིལ་བུ་དང་
ཕུབ་དང་ཁ་ཊཾ་ཀ་དང་ཐོ་བ་དང་གཞུ་དང་ཞགས་པ་དང་རིན་པོ་ཆེ་དང་པད་མ་དཀར་པོ་དང་དུང་་་་
དང་མེ་ལོང་དང་ལྕགས་སྒྲོག་དང་ཚངས་པའི་མགོ་བོ་གདོང་བཞི་པ་འཛིན་པའོ། ། ཞབས་གཡས་
དམར་པོ་བརྐྱང་པས་འདོད་ལྷ་དམར་པོ་གདོང་གཅིག་ལག་པ་བཞིས་མེ་ཏོག་གི་(གཡས་དང་གཡོན་གྱི་དང་
པོ་དག་གིས་) མདའ་ལྔ་དང་གཞུ་དང་( གཉིས་པས་） ཞགས་པ་དང་ལྕགས་ཀྱུ་འཛིན་པའི་སྙིང་ཁ་དང༌།
གཡོན་པ་དཀར་པོ་བསྐུམ་པས་དྲག་པོ་དཀར་པོ་གདོང་གཅིག་པ་མིག་གསུམ་པ་ལག་པ(ས་གཡས་དང་
12



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པོ་དག་གིས་)བཞིས་རྩེ་གསུམ་དང་(གཉིས་པས)ཌ་མ་རུ་དང་(གཡོན་པས་)ཐོད་པ་དང་(དང་པོས་)ཁ་ཊཾ་ཀ་འཛིན་
པའི་སྙིང་ཁར་མནན་ཅིང་བདུད་ཀྱི་དགའ་མ་དང་དྲག་པོའི་དབུ་ ཨིུམ་དག་མནན་པའི་གདོང་དང་
ལྡན་པས་ཞབས་ཀྱི་མཐིལ་ནས་འདེགས་ཀྱང་གཡོ་བ་མེད་པར་བཞུགས་པ། རལ་པའི་ཅོད་པན་ལ་
སྣ་ཚོགས་རྡོ་རྗེ་དང་ཟླ་བ་ཕྱེད་པ་དང་རྡོ་རྗེ་སེམས་དཔའ་དང་རྡོ་རྗེ་ནོར་བུ་དང་དར་དཔྱངས་ཀྱིས་
བརྒྱན་པ། རྡོ་རྗེའི་རྣ་རྒྱན་དང་མགུལ་རྒྱན་དང་གདུ་བུ་དང་མཆོད་ཕྱིར་ཐོགས་པ་དང་སྐ་རེགས་དང་
རྐང་གདུབ་དང་ཐལ་བའི་རྒྱ་དང་སྟག་གི་ལྤགས་པའི་ནབ་བཟའ་འཛིན་པ་སྟེ། དམིགས་པ་མེད་པའི་
སྙིང་རྗེ་ཆེན་པོ་ལྷན་ཅིག་སྐྱེས་པའི་དགའ་བ་མཆོག་ཏུ་མི་འགྱུར་བའི་ཡེ་ཤེས་དོན་དམ་པའི་བདེ་
བའོ། །དེ་ལ་འཁྱུད་པའི་བཅོམ་ལྡན་འདས་མ་སྣ་ཚོགས་ཡུམ་སྐུ་མདོག་སེར་མོ་ཞལ་བཞི་ཕྱག་བརྒྱད་
སྤྱན་བཅུ་གཉིས་དང་ལྡན་པས་ཏེ། རྩ་ཞལ་སེར་བ་གཡས་དཀར་བ་གཡོན་དམར་བ་རྒྱབ་ཞལ་ནག་
པོ༔ ཕྱག་གཡས་པ་རྣམས་ཀྱིས་གྲི་གུག་དང་ལྕགས་ཀྱི་དང་ཌ་མ་རུ་དང་བགྲང་ཕྲེང་འཛིན་ཅིང་།
གཡོན་པ་རྣམས་ཀྱིས་ཐོད་པ་དང་ཞགས་པ་དང་པད་མ་དཀར་པོ་དང་རིན་པོ་ཆེ་འཛིན་པ། རྡོ་རྗེ་
སེམས་དཔའི་ཅོད་པན་ཅན་གཅེར་བུ་སྐྱ་གྲོལ་བ་ཕྱག་རྒྱ་ལྔ་དང་ལྡན་པ་གཡོན་བརྐྱང་གིས་བཅོམ་
ལྡན་འདས་ལ་སྙོམས་པར་ཞུགས་ པ་ སྟེ་དམིགས་ པ་དང་བཅས་པའི་སྟོང་པ་ཉིད་ རང་ བཞིན་
གྱིས་འོད་གསལ་བ་ཤེས་རབ་དང་ཡེ་ཤེས་ཀྱི་ཕ་རོལ་ཏུ་ཕྱིན་པའོ། །དེ་ལྟར་བདག་ཉིད་བཅོམ་ལྡན་
འདས་དུས་ཀྱི་འཁོར་ལོ་ཤིན་ཏུ་རྣམ་པར་དག་པ་ཆོས་ཀྱི་དབྱིངས་ཀྱི་རང་བཞིན་དུ་བལྟས་ལ། ཨོཾ་
(ཤིན་ཏུ་རྣམ་པར་དག་པ་ཆོས་ཀྱི་དབྱིངས་དང་རང་བཞིན་བདག་ཉིད་ང་ཡིན་)སུ་བི་ཤུད་དྷ་དྷརྨ་དྷཱ་ཏུ་སྭ་བྷཱ་བ་ཨཏ་མ་ཀོ་ཧཾ་
ཞེས་ང་རྒྱལ་བཟུང་པའི་དཔྲལ་བ་དང་མགྲིན་པ་དང་ཐུགས་ཁར་ཨོཾ་ཨཱ་ཧཱུྃ་བསྒོམས་ཏེ་དེ་ལས་འཕྲོས་
པའི་འོད་ཟེར་ལྕགས་ཀྱུའི་རྣམ་པས་ཡེ་ཤེས་པ་དཔག་ཏུ་མེད་པ་ནམ་མཁར་བཞུགས་པ་ལ་མཆོད་
པ་བཅུ་གཉིས་ལ་སོགས་པས་ཡང་དག་པར་མཆོད་ནས། ཛ་ཧཱུྃཁཾ་ཧོ༔ཧི་ཞེས་བརྗོད་པས་དམ་ཚིག་
པ་ལ་གཞུག་ཅིང་བཅིང་པ་དང་མཉེས་ཤིང་རོ་མཉམ་པར་བྱས་པའི་དཔྲལ་བ་དང་མགྲིན་པ་དང་་་་
ཐུགས་ཁ་དང་ལྟེ་བ་དང་གསང་གནས་དང་གཙུག་ཏོར་རྣམས་སུ་ཨོཾ་ཨཱ༔ཧཱུྃ་སྭཱཧཱ་ཞེས་པ་རྣམས་བཀོད་
ནས་བྱིན་གྱིས་བརླབས་ཏེ། སླར་ཡང་མདུན་གྱི་ནམ་མཁར་སྐུ་གསུང་ཐུགས་ཀྱི་རྡོ་རྗེ་འཛིན་པ་
དཔག་ཏུ་མེད་པ་སད་པར་བྱས་པ་ལ་མཆོད་ནས། དཔལ་ལྡན་སྐུ་ཡི་རྡོ་རྗེ་འཛིན། །མི་ཕྱེད་རྡོ་རྗེ་
122



ཇོ་ནང་ལོ་ཙཱ་བ་བློ་གྲོས་དཔལ།
དུས་འཁོར་ལྷན་སྐྱེས་ཀྱི་མངོན་རྟོགས། པོད་དང་པོ།
གསུམ་གྱི་དངོས། །སྐུ་ཡི་རྡོ་རྗེ་ཅན་གྱིས་ནི། །བྱིན་བརླབས་གནས་སུ་དེང་བདག་མཛོད། །ཕྱོགས་
བཅུར་བཞུགས་པའི་སངས་རྒྱས་རྣམས། །མི་ཕྱེད་རྡོ་རྗེ་གསུམ་གྱི་དངོས། །སྐུ་ཡི་རྡོ་རྗེ་ཅན་གྱིས་
ནི༑ ༑བྱིན་བརླབས་གནས་སུ་དེང་བདག་མཛོད། །ཅེས་པ་དེ་བཞིན་དུ། དཔལ་ལྡན་གསུང་གི
ཕྱོགས་བཅུར་བཞུགས་པའི༔ དཔལ་ལྡན་ཐུགས་ཀྱི༴ ཕྱོགས་བཅུར་བཞུགས་པའི༔ ཅེས་སོགས་ཀྱིས་
གསོལ་བ་གདབ་ཅིང་དབང་བསྐུར་བར་བསམས་ནས། ཨོཾ་སརྦ་ཏ་ཐཱ་ག་ཏ་(དེ་བཞིན་གཤེགས་པའི་ཐམས་ཅད་
ཀྱི་སྐུ་དང་) ཀཱ་ཡ་ཝཱག་
(གསུང་དང་》ཙིཏྟ་(ཐུགས་ཀྱི་རང་བཞིན་གྱི་བདག་ཉིད་ང་ཡིན)སྭ་བྷ་ཝ་ཨཱཏ་མ་ཀོ་ཧོ་ཞེས་ང་
རྒྱལ་བཟུང་སྟེ། ཐུགས་རྡོ་རྗེ་ཆོས་གོས་དང་གཙུག་ཏོར་འཛིན་པ་རྡོ་རྗེའི་དཀྱིལ་དཀྲུང་གིས་བཞུགས་
ཤིང་ས་གནོན་གྱི་ཕྱག་རྒྱ་ཅན་དེ་བཞིན་གཤེགས་པས་དབུགས་ཕྱུང་ནས་སྤྱི་གཙུག་ཏུ་བརྒྱན་པར་
བསམ། དེ་ནས་ཡུམ་ལ་སྙོམས་པར་ཞུགས་པས་ལྟེ་བའི་ཧོ་ཡིག་ལས་མེ་འབར་བས་གཡས་རླུང་
ལྔ་དང་གཡོན་རླུང་ལྔ་དབང་པོ་ཡུལ་ལ་འཕྲོ་བའི་རྣམ་རྟོག་དང་བཅས་པ་བསྲེགས་ནས་སྤྱི་བོའི་ཧ་་་
ཡིག་ཞུ་བ་ལས་ཐིག་ལེའི་རྒྱུན་བབས་ཏེ་དགའ་བ་བཞི་མངོན་དུ་བྱས་པར་བལྟ་ཞིང་ཨོ་(ཡེ་ཤེས་མཆོད་
པ་རྗེས་སུ་ཆགས་པའི་རང་བཞིན་གྱི་བདག་ཉིད་ང་ཡིན)ཛ་ན་པཱུ་ཛ་ཨ་ནུ་ར་ག་ཏ་སྭ་བྷཱ་ཝ་ཨཏ་མ་ཀོ་ཧཱུྃ་ཞེས་བརྗོད་
ནས་སླར་ཡང་ཐིག་ལེ་ཇི་ལྟར་བྱོན་པ་དེ་བཞིན་དུ་གཤེགས་ཏེ་ལུས་ཀྱི་འཁོར་ལོ་རྣམས་སུ་བརྟན་
པ་དང་སྐུ་བཞི་མངོན་དུ་བྱས་པར་མོས་པས། ཨོཾ་སརྦ་ཏ་ཐཱ་ག་ཏ་(དེ་བཞིན་གཤེགས་པ་ཐམས་ཅད་ཀྱི་)ཨ་དྷི་པ་
ཏི་(ལྷག་པའི་བདག་པོ་རྡོ་རྗེ་སེམས་དཔལ)བཛྲ་ས་ཏཱ་ཧིཾ་དུར་དཱན་(གདུལ་དཀའ་འདུལ་བ་པོ་ཏ་ད་ མ་ཀ་ཧཱུྃ་ཧཱུྃ་ཕཊ་སྭཱཧཱ་
ཞེས་ང་རྒྱལ་བཟུང་ངོ༌། ། དེ་ནས་སྔགས་ཐམས་ཅད་ཀྱི་བྱིན་བརླབས་འཇུག་པར་མོས་ཤིང་ༀ་ཧཱུཾ
་ཞེས་པ་དུས་ཀྱི་འཁོར་ལོ་ཤེས་རབ་དང་བཅས་པའི་སྔགས་དང་། ཨོཾ་ཨཱ་ཧཱུཾ་ཧོ་ཧྥུ་ཞེས་པ་སྙིང་པོ་
དང༌། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱཞེས་པ་ཉེ་བའི་སྙིང་པོ་རྣམས་ཀྱི་མཐར་(རྒྱས་པ་ལ)སྭཱ་ @ ཧཱ་དང་ན་མཞི་བ་
ལ་) ལ་སོགས་པ་ལས་དང་མཐུན་པར་ སྦྱར་(དགྲ་གྲོགས་ལ་སོགས་པ་རྩི་ཤེས་པས་)ཏེ། མན་ ངག་ཤེས་པས་
མ་ཡེངས་པར་ཅི་ནུས་སུ་བཟླས་ལ་དངོས་གྲུབ་ཞུའོ། །དེ་ནས་ཨོཾ་ཨཱ༔ཧཱུྃ༔ཧཱཕཊ་ཅེས་པས་བསང་ཞིང་
ཨོཾ་ཨཱ༔ཧཱུྃ་གིས་བྱིན་གྱིས་བརླབས་པའི་མཆོད་རྫས་རྣམས་བཟང་ཞིང་གྱ་ནོམ་པར་བསམས་ཏེ། ཨོ་
བཛྲ་ས་མ་རྡོ་རྗེ་བསྡུ་བའི་ཕྱག་རྒྱ་བྱ་ཞིང་)ཡ་ཛཿ ཞེས་པས་ནམ་མཁའི་མཐིལ་ཐམས་ཅད་བླ་མ་དང་དཔལ་་་་
123



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དུས་ཀྱི་འཁོར་ལོ་ལ་སོགས་པའི་མཆོད་ཡུལ་མཐའ་ཡས་པས་གང་བར་མོས་ལ། ཨོཾ་ཨཱ༔ཧཱུྃ་ཧོ་ཏྲི་དྷ་
ཏུ་ཀེ་ཤྭ་ར་ཀ་ལ་ཙཀྲ་(ཁམས་གསུམ་གྱི་དབང་ཕྱུག་དུས་ཀྱི་འཁོར་ལོ་)ཨརྒྱུ་པྲ་ཏི་ཙྪ་(མཆོད་ཡོན་སོ་སོར་བཞེས་)ས་པ་རི་་་
(འཁོར་དང་བཅས་པ་ཡིས་)ཝ་ར་ཏཱ་བྷ་ག་ཝན་བཅོམ་ལྡན་འདས་)མེ་ཝ་ར་དྷོ་བྷ་ཤི་བྱ་ནཾ་ཙ་ (ཁྱོད་ཀྱི་བདག་དང་སློབ་མ་
རྣམས་ལ་ཡང་མཆོག་སྩལ་དུ་གསོལ་)ཞེས་པས་མཆོད་ཡོན་དབུལ་ཞིང་གསོལ་བ་བཏབ་ནས་མཆོད་པ་སོ་སོའི་
ཕྱག་རྒྱ་དང་བཅས་ པས། ཨོཾ་སརྦ་ཏ་ཐཱ་ (དེ་བཞིན་གཤེགས་ ང་དཔལ་དུས་ཀྱི་འཁོར་ལོ་འཁོར་དང་བཅས་པ་
རྣམས་རྡོ་རྗེ་དྲི་སོ་སོར་བཞེས་སུ་གསོལ་)ག་ཏ་ཤི་ཀ་ལ་ཙཀྲ་ས་པ་རི་ཝཱ་རེ་བཛྲ་གྷན་དྷཾ་པྲ་ཏཱི་ཙྪ་ན་མ་ཞེས་
པ་དང་དེ་བཞིན་དུ་སྦྱར་ཏེ། བཛྲ་པུསྶཾ། དྷུ་པེ། དཱི་པཾ། ནེ་ཝི་ཏྱཾ། ཨ་ཀཱ་ཏཾ། ལྭ་ཧཱུཾ། ཧ་ཧཱུཾ། བཱ་ཧུཾ། ནིར་
ཏཾ༈ གཱི་ཏཾ། བཛྲ་ཀཱ་མཾ་པྲ་ཏི་ཙྪན་མ༔ ཨོཾ་བཛྲ་དྷརྨཱ་ར་ཎི་ཏ། པྲ་ར་ཎི་ཏེ། སཾ་པྲ་ར་ཎི་ཏ། སརྦ་བུད་དྷ་ཀེ་
ཏྲ༑ པྲ་ཙ་ལི་ནི། པྲཛྙཱ་པཱ་ར་མི་ཏཱ་ན་སྭ་བྷཱ་ཝེ་བཛྲ་ས་ཏྭ་ཧྲི་ད་ཡ་སཾ་ཏོ་ཥ་ཎི་ཧཱུཾ་ཧཱུཾ་ཧཱུཾ་ཧོ་ཧོ་ཧོ་ཞེས་པ་ལ་
སོགས་པས་མཆོད་པར་བྱའོ། ། དེ་བཞིན་ཏུ་ནང་མཆོད་ལ་ལག་པ་གཡོན་པ་བསྟན་ཏེ་ཨོཾ་ཨོཾ་བཛྲ་
(ཨོ་དང་རྡོ་རྗེ་ཟླ་བ་)ཙནྡྷ་སརྦ་དྷརྨ་སུ་བི་ཤུད་དྷ་སྭ་བྷ་ཝ་ཆོས་ཐམས་ཅད་རྣམ་པར་དག་པའི་རང་བཞིན་)སརྦ་དྷརྨན་བི་
ཤོ་དྷ་ཡ་ཆོས་ཐམས་ཅད་རྣམ་པར་སྦྱངས་པ་)སྭཱཧཱ་ཞེས་པས་སྦྱང་ཞིང༌། གཡས་པ་བསྟན་ཏེ་ཨོཾ་ཨཱབཛྲ་(ཨཱ་དང་རྡོ་
རྗེ་ཉི་མ་） སཱུར་ ཡ་ སརྦ་ དྷརྨ་ བྲ་ བྷོ་ (ཆོས་ཐམས་ཅད་རབ་ཏུ་རྒྱས་པར་མཛད་པ་ཆོས་ཐམས་ཅད་རབ་ཏུ་རྒྱས་པར་མཛོད་)
དྷ་ཀ་སརྦ་དྷརྨཱན་པྲ་བྷོ་དྷ་ཡ་སྭཱཧཱ་ཞེས་པས་སྤེལ་ལ། གཉིས་ཀ་བསྟན་ཏེ་ཨོཾ་ཧཱུྃ་ཧཱུྃ་དང་རྡོ་རྗེ་)བཛྲ་ཨ་(ཆོས་
ཐམས་ཅད་རབ་ཏུ་འབར་བར་མཛད་པ་ཆོས་ཐམས་ཅད་རབ་ཏུ་འབར་བར་མཛོད་)ན་ལ་སརྦ་དྷརྨ་པྲ་དཱི་པ་ཀ་སརྦ་དྷརྨཱན་པྲ་་་
དཱི་པ་ཡ་སྭཱཧཱ་ཞེས་པས་སྦྱར་ཏེ། བྱ་ཁྱུང་གི་ཕྱག་རྒྱ་བསྟན་ཅིང་། ཨོཾ་ཧོ་སརྦ་དྷརྨ་བཛྲ་ཨ་མྲྀ་ཏ་ཀཱ་ར་
སརྦ་(ཧོ་ཆོས་ཐམས་ཅད་རྡོ་རྗེ་བདུད་རྩིར་མཛད་པ་ཆོས་ཐམས་ཅད་རྡོ་རྗེ་བདུད་རྩི་མཛོད་)དྷརྨཱན་བཛྲ་ཨཱ་མྲྀ་ཏ་ཀུ་རུ་ཀུ་རུ་སྭཱ་
ཧཱ་ཞེས་པས་བདུད་རྩིའི་བྱིན་གྱིས་བརླབས་ནས་མཆོད་ཡུལ་དཔག་ཏུ་མེད་པར་དམིགས་པ་ལ་མཐེ་
བོང་མིང་མེད་དག་གིས་གཏོར་ཞིང་ཨོཾ་ཨཱཧཱུཾ་ཧོ༔ རྩ་བའི་བླ་མ་རིན་པོ་ལ་འབུལ་ལོ་བླ་མའི་མཚན་ནས་
བརྗོད་ལ་)། །བརྒྱུད་པའི་བླ་མ་བྱིན་བརླབས་ཅན་ལ་འབུལ་ལོ། །འབྲེལ་པའི་བླ་མ་བཀའ་དྲིན་ཅན་
ལ་འབུལ་ལོ། ། ཨོཾ་བུད་དྷ་ཡ་(སངས་རྒྱས་མཆོད་དོ་)ན་མ། ཨོཾ་དྷརྨ་ཡ་(ཆོས་ལ་མཆོད་དོ་)ན་མ། ཨོཾ་སང་གྷ་ཡ་
(དགེ་འདུན་ལ་མཆོད་དོ་)ན་མཿ ཨོཾ་བཛྲ་ སཏྭཱ་ཡ་(རྡོ་རྗེ་སེམས་དཔའ་ལ་མཆོད་དོ་)ན་མཿ ཨོཾ་པྲཛྙཱ་ པ་ ར་(ཤེས་རབ་ཀྱི་
124



ཇོ་ནང་ལོ་ཙཱ་བ་བློ་གྲོས་དཔལ།
དུས་འཁོར་ལྷན་སྐྱེས་ཀྱི་མངོན་རྟོགས།
པོད་དང་པོ།
ཕ་རོལ་དུ་ཕྱིན་མ་ལ་མཆོད་དོ་)མི་ཏ་ཡ་ན་མཿ ཨོཾ་ སྭ་ བྷཱ་ ཝ་ ཀ་ ཀཱ་ཡ་(ངོ་བོ་ཉིད་ཀྱི་སྐུ་ལ་མཆོད་དོ་)ཡཱ་ན་མཿ ཨོཾ་
དྷརྨ་ཀ་ཡ་(ཆོས་ཀྱི་སྐུ་ལ་མཆོད་དོ་》ཡཱ་ན་མ ཨོཾ་སཾ་བྷོ་ག་ཀ་ཡ་(ལོངས་སྤྱོད་རྫོགས་པའི་སྐུ་ལ་མཆོད་དོ་》ཡཱ་ན་མཿ ཨོཾ་
ནིར་མ་ཎ་ཀཱ་ཡ་(སྤྲུལ་བའི་སྐུ་ལ་མཆོད་དོ་)ཡཱ་ན་མཿ ཨོཾ་ཛྙཱ་ན་བཛྲ་ཡ་(ཡེ་ཤེས་རྡོ་རྗེའི་སྐུ་ལ་མཆོད་དོ་)ན་མ༔ ཨོ་ཙིཏྟ་
བཛྲ་ཡ་(ཐུགས་རྡོ་རྗེ་ལ་མཆོད་དོ་ན་མཿ ཨོཾ་ཝཱག་བཛྲ་ཡ་(གསུང་རྡོ་རྗེ་ལ་མཆོད་དོ་)ན་མཿ ཨོཾ་ཀཱ་ཡ་བཛྲ་(སྐུ་རྡོ་རྗེ་ལ་
མཆོད་དོ་)ཡ་ན་མཿ ཨོ་རད་ན་ཏྲ་ཡ་(དཀོན་མཆོག་གསུམ་ལ་མཆོད་དོ་)ཡཱ་ན་མཿ ཨོ་ཤཱཀྱ་མུ་ན་ཡ་(ཤཱཀྱ་ཐུབ་པ་ལ་
མཆོད་དོ་)ན་མ༔ ཨོཾ་ཤྲཱི་ཀཱ་ལ་ཙཀྲ་ཡེ་(དཔལ་དུས་ཀྱི་འཁོར་ལོ་ལ་མཆོད་དོ་》ན་མ༔ ཨོཾ་གུ་རུ་བུདྡྷ་(བླ་མ་དང་སངས་
རྒྱས་དང་བྱང་ཆུབ་སེམས་དཔའ་རྣམས་ལ་ཕྱག་འཚལ་ཞིང་མཆོད་དོ་)བོ་དྷི་སཏྭ་བྷོ་ན་མོ་ན་མ༔ གཞན་ཡང་ཡི་དམ་་་་་
དཀྱིལ་འཁོར་གྱི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའ་ནམ་མཁའ་གང་བ་ཐམས་ཅད་
ལ་འབུལ་ལོ། །དམ་པ་ཆོས་སྐྱོང་པའི་བསྲུངས་མ་གུར་གྱི་མགོན་པོ་མ་ཧཱ་ཀཱ་ལ་ལྕམ་དྲལ་བཀའ་
སྡོད་འཁོར་དང་བཅས་པ་རྣམས་ལ་འབུལ་ལོ། །ཞལ་བཞི་པ་གཉན་པོ་འཁོར་གདོང་མ་བཞི་དང་
བཅས་པ་དང་། ལྷ། ཀླུ། གཟའ། ཕྱོགས་སྐྱོང་། རྒྱུ་སྐར། རྒྱལ་ཆེན། འཇིགས་བྱེད་ཆེན་པོ་དགུ། གཙང་
མ་ རིགས་ཀྱི་མགོན་པོ་བདུན་ཅུ་རྩ་ལྔ་འཁོར་དང་བཅས་པ་རྣམས་དང༌། མདོར་ན་རིག་པའི་
ཚོགས་དང༌། ཁྲོ་བོའི་ཚོགས། ཕོ་ཉའི་ཚོགས། བྲན་གྱི་ཚོགས་དང་བཅས་པ་མཁའ་འགྲོ་ཆོས་སྐྱོང་
བསྲུངས་མ་ཇི་སྙེད་པ་རྣམས་ལ་མཆོད་པར་འབུལ་ལོ། །གཞི་ཡི་བདག་པོ་འབྱུང་པོའི་ཚོགས་ཐམས་
ཅད་ཚིམ་པར་གྱུར་ཅིག ། ཅེས་བརྗོད་ཅིང་ནམ་མཁའ་ཐམས་ཅད་མཆོད་ཡུལ་དང་མཆོད་པའི་སྤྲིན་
བསམ་གྱིས་མི་ཁྱབ་པས་གང་ཞིང་མཆོད་པར་མོས་ཏེ། དྲིལ་བུ་དཀྲོལ་ཞིང༌། མཆོག་སྦྱིན་རྡོ་རྗེ་
མཆོག་ཁྱོད་འདུད། །ཡང་དག་མཐར་གྱུར་ཁྱོད་ལ་འདུད། །སྟོང་ཉིད་སྙིང་པོ་ཁྱོད་ལ་འདུད། །སངས་
རྒྱས་བྱང་ཆུབ་ཁྱོད་ལ་འདུད། །སངས་རྒྱས་ཆགས་པ་ཁྱོད་ལ་འདུད། །སངས་རྒྱས་འདོད་ལ་ཕྱག་་་་་
འཚལ་འདུད། །སངས་རྒྱས་དགྱེས་པ་ཁྱོད་ལ་འདུད། །སངས་རྒྱས་རོལ་ལ་ཕྱག་འཚལ་འདུད། །
སངས་རྒྱས་འཛུམ་པ་ཁྱོད་ལ་འདུད། །སངས་རྒྱས་བཞད་ལ་ཕྱག་འཚལ་འདུད། །སངས་རྒྱས་གསུང་
ཉིད་ཁྱོད་ལ་འདུད། ། སངས་རྒྱས་ལ་ཐུགས་ལ་ཕྱག་འཚལ་འདུད། །མེད་པ་ལས་བྱུང་ཁྱོད་ལ་
འདུད། །སངས་རྒྱས་འབྱུང་པ་ཁྱོད་ལ་འདུད། །ནམ་མཁའ་ལས་བྱུང་ཁྱོད་ལ་འདུད། །ཡེ་ཤེས་ལས་
བྱུང་ཁྱོད་ལ་འདུད། །སྒྱུ་འཕྲུལ་དྲ་བ་ཁྱོད་ལ་འདུད། །སངས་རྒྱས་རོལ་སྟོན་ཁྱོད་ལ་འདུད། །ཐམས་
125



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཅད་ཐམས་ཅད་ཁྱོད་ལ་འདུད། །ཡེ་ཤེས་སྐུ་ཉིད་ཁྱོད་ལ་འདུད། །ཅེས་པ་ལ་སོགས་པས་བསྟོད་པ་
བྱའོ། །དེ་ནས་གོ་ཀུ་ད་ཧ་ན་ལ་སོགས་པ་འམ། ཡང་ན་ཇི་ལྟར་འབྱོར་པའི་གཏོར་མ་ཉེ་བར་སྤྱོད་པ་
རྣམས་ཀྱིས་བརྒྱན་པ་སྦྱངས་ཤིང་ནང་མཆོད་ལྟར་བྱིན་གྱིས་བརླབས་ཏེ་རྡོ་རྗེ་རྩེ་ལྔའི་ཕྱག་རྒྱ་འོད་
ཟེར་དང་བཅས་པས་བཅོམ་ལྡན་འདས་དུས་ཀྱི་འཁོར་ལོ་རྡོ་རྗེ་ཤུགས་བསྲུངས་མའི་འཁོར་དང་
བཅས་པ་སྤྱན་དྲངས་ནས་ཨོཾ་ཨཱཎ་ཧཱུཾ་ཧོ་ཤྲི་ཀཱ་ལ་ཙཀྲ་བཛྲ་བྷེ་ར་ཝ་བྷི་ཀཱ་ར་ཡ་ས་པ་རི་ཝཱ་རི་བྷོ༔ ཨི་
དམ་བྷ་ལི་གྷན་དྷཾ་པུས་པཾ། དྷུ་པེ། དཱི་པཾ། ཨཀྵ་ཏཾ། ད་དཱ་མ་ཧེ། ཏེ་ཙ་ཨཱ་ག་ཏ་ས་པ་རི་ཝཱ་རཱ་ཤྲཱི་ཧཱུྃ
(དཔལ་དུས་ཀྱི་འཁོར་ལོ་རྡོ་རྗེ་འཇིགས་བྱེད་འཇིགས་པར་མཛད་པ་འཁོར་དང་བཅས་པ་རྣམས་ལ་གཏོར་མ་འདི་དང༌། དྲི་དང་མེ་
ཏོག་དང༌། སྤོས་དང་། སྣང་གསལ་དང། མ་ཉམས་པར་བདག་འབུལ་གྱིས་དེ་རྣམས་ཀྱང་བྱོན་ནས་འཁོར་དངབཅས་པ་རྣམས་ཤིན་ཏུ་མཉེས་
པས་མྱུར་དུ་
)། (གཏོར་མ་འདི་)ཨི་དམ་བྷ་ལིང་གྲི་ཧྥུ་(ལེན་ཅིང་ཏུ། ཁཱ་དན་(གསོལ་བ་དང་)ཏུ་པི་ཝན་ཏུ་བཏུང་པར་
མཛོད་ལ་)ཛ་ཧཱུྃབི་ཧོ༔ སཾ་ཤིན་ཏུ་མཉེས་པས)ཏྲིས་ཏཱ། སརྦ་ས་(སེམས་ཅན་ཐམས་ཅད་ལ་)ཏཱ་ནཱན། ཤཱན་(ཞི་བ་དང་)ཏཾ།
པུཎྚི་(རྒྱས་པ་དང་)རཀྟ་(བསྲུང་པ་དང་)ཨཱ་ཝ་ར་ཎ་(བསྐྱབ་པ་དང་)གུས་ཏི་(སྦ་བ་དང་)ཀུར་བན་ཏུ་མཛད་དུ་གསོལ་)ཧཱུཾ་
ཧཱུཾ་ཕཊ། བཛྲ་དྷ་ར་ཨཱཛཱ་རྡོ་རྗེ་འཛིན་པའི་བཀའ་བཞིན་དུ་གཞི་ཚུགས་ཅིག་)པ་ཡ་ཏི་སྭཱ་ཧཱ་ཞེས་པས་མཆོད་གཏོར་
རྒྱ་ཆེན་པོར་དམིགས་ཏེ་དབུལ་ཞིང་རྡོ་རྗེ་དྲིལ་བུ་འཛིན་པས། རྡོ་ རྗེ་འཇིགས་བྱེད་འཇིགས་པར་
བྱེད། །དཔའ་བོ་གདུལ་དཀའ་འདུལ་བ་པོ། །དུས་ཀྱི་འཁོར་ལོ་ཐོད་པ་ཅན། །ཁམས་གསུམ་རྣམ་
རྒྱལ་ཕྱག་འཚལ་ལོ། ། ཞེས་པ་ལ་སོགས་པས་བསྟོད་དེ། སྡེ་དྲུག་བསྲུངས་མ་དྲུག་ཅུ་འཁོར་བཅས་
ལ༑ ༑མཆོད་གཏོར་འདི་དང་དྲི་དང་མེ་ཏོག་དང་། བདུག་སྤོས་སྣང་གསལ་མ་ཉམས་བདག་འབུལ་
གྱིས། །དེ་རྣམས་འཁོར་དང་བཅས་པ་མྱུར་བྱོན་ནས། མཆོད་གཏོར་འདི་རྣམས་ལེན་ཅིང་གསོལ་
བ་དང་། བཏུང་པར་མཛད་དེ་ཤིན་ཏུ་མཉེས་པ་ཡི། །འགྲོ་ལ་ཞི་རྒྱས་བསྲུང་བསྐྱབ་སྦ་བ་རྣམས། །རྡོ་
རྗེ་འཛིན་པའི་བཀའ་བཞིན་མཛད་དུ་གསོལ། །ཞེས་འཕྲིན་ལས་གཞོལ་བ་ནི་མདོར་བསྡུས་པ་སྟེ་
གཏོར་མའི་ཆོ་ག་རྒྱས་པས་འབུལ་ནའང་ལེགས་པའོ། །དེ་བཞིན་དུ་གཏོར་མ་གཉིས་པ་གུར་གྱི་
མགོན་པོ་འཁོར་བཅས་དང་། གསུམ་པ་གདོང་བཞི་པ་འཁོར་བཅས་དང་།བཞི་པ་མཁའ་འགྲོ་འབྱུང་
པོ་སྤྱི་དང༌། ལྔ་པ་གཞི་བདག་ལ་སོ་སོའི་གཏོར་ཆོག་རྒྱས་པའམ། ཡང་ན་རེ་རེ་ཞིང་ཨོཾ་སྭ་བྷཱ་ཝ་ཤུད་
དྷསརྦ་དྷརཿསྭ་བྷཱ་ཝ་ཤུད་དྷོ་ཧོ་ཞེས་པས་སྦྱང་ཞིང་། ཨོཾ་ཨཱ༔ཧཱུྃ་གིས་བདུད་རྩིར་བྱིན་གྱིས་བརླབས་ཏེ།
126



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
དུས་འཁོར་ལྷན་སྐྱེས་ཀྱི་མངོན་རྟོགས། །
ཨོཾ་ཨཱ་ཀཱ་རོ་མུ་ཁཾ་(ཨ་ཡིག་ནི་ཆོས་ཐམས་ཅད་ཀྱི་སྒོ་སྟེ་)སརྦ་དྷརྨཱ་ཎཾ་ཨཱ་དྷི་ཨན་ཨུད་པན་ན་ཏཱ(གདོད་མ་ནས་མ་སྐྱེས་པ་
ཉིད་ཀྱི་ཕྱིར་རོ་)ཏ་ཨོཾ་ཨཱ༔ཧཱུཾ་ཕཊ་ སྭཱཧཱ་ཞེས་པས་རྒྱ་ཆེན་པོར་བསམས་ཏེ་འགྲོན་སོ་སོ་ལ་ཕུལ་ཡང་
རུང་སྟེ་འདི་འབྱུང་པོ་ཐམས་ཅད་ཀྱི་གཏོར་མའི་(ཀྱེའི་རྡོ་རྗེ་ལས་)སྔགས་སུ་གསུངས་པའི་ཕྱིར་རོ། །དེ་
བཞིན་དུ་གཏོར་མ་གསུམ་ཡིན་ན་དང་པོ་ཡི་དམ་དང་གཉིས་པ་ཆོས་སྐྱོང་དང་། །གསུམ་པ་སྤྱི་གཏོར་
གྱིས་གཞི་བདག་རིགས་དྲུག་ལ་གཏོང་པའམ། ཅིག་ཡིན་ན་སྤྱི་གཏོར་དུ་བསྔོ་བ་ཕྱག་ལེན་ཏེ་རྒྱས་
བསྡུས་ཇི་ལྟར་རིགས་པས་སོ། །དེ་ནས་ཁ་ཟས་དང་འབྲེལ་ན་ཚོགས་ཀྱི་ཡོ་བྱད་ཨོཾ་ཨོ་ཞེས་སོགས་
ཀྱིས་ནང་མཆོད་ལྟར་བྱིན་གྱིས་བརླབས་ནས་ཕུད་ཀྱིས་བླ་མ་དཀོན་མཆོག་དང་མཁའ་འགྲོ་ཆོས་
སྐྱོང་བསྲུངས་མ་རྣམས་མཆོད་པ་དང་། དམ་ཚིག་གི་རྫས་རྣམས་བླངས་ཏེ་སླར་ཡང་སོ་སོར་བླ་
མ་དཀོན་མཆོག་ལ་སོགས་པ་(བདེ་མཆོག་བསྟོད་འགྲེལ་ལས་གསུངས་པ་)མཆོད་ཅིང༌། ཨོ་ཧཱ་རི་ཏི་པིཎ་ཊ་ཀེ་
(འཕྲོག་མ་རྣམས་ལ་ཆང་བུ་སོ་སོར་བཞེས་)པྲ་ཏི་ཙྪ་སྭཱཧཱ་ཞེས་པ་འཕྲོག་མ་རྣམས་ལ་ཆངས་བུ་གཉིས་དང་། ཨོ་
སརྦ་དཱ་ཏི་ཀེ་ཨ་གྲྭ་(ཕོ་ཉ་མོ་ཐམས་ཅད་ལ་ཕུད་ཀྱི་རྩེ་མོ་ཡང་དག་པར་བཞེས་)གྲ་པཾ་པྲ་ཏིཙྪ་སྭཱ་ཧཱ་ཞེས་པས་ཕོ་ཉ་
རྣམས་ལ་ཆངས་བུ་ཅིག་བྱིན་ནས་དེ་རྣམས་ཚིམ་པར་བྱའོ། །དེ་ནས་རང་ལྷར་གསལ་བ་ལ་མཆོད་
པའི་བསམ་པས་བརྐམ་ཆགས་ཆགས་མེད་པར་རིན་པ་ཙམ་དུ་ཟོས་པའི་ལྷག་མ་རྣམས་ཅིག་ཏུ་
བསྡུས་ པ་ ལ་ སྐབས་ སུ་ བབ་ པ་ན་(མཐེ་བོང་དག་མདུད་དེ་སོར་མོ་གཞན་རྣམས་བརྐྱང་པའོ) འབར་བའི་ ཕྱག་རྒྱ་
བསྟན་ལ། ཆང་གི་ཁ་ཕྲུས་བྲན་ནས་ཨོ་ཁ་ཟོ་)ཁ་(ཟོ་)ཁཱ་ཧི་(བཟའ་བར་གྱིས་)ཁཱ་ཧི་(བཟའ་བར་གྱིས་)ཨུཙྪི་ཟླ་བ་
ལཾ་ཨུཙྪིཥྛ་བྷཀྵ་བྷཀྵཀ་(ལྷག་མའི་གཏོར་མ་དང༌། ལྷག་མ་ཟ་བའི་བཟའ་བ་གྱིས་)སྭཱཧཱ་ལྷག་མ་ལ་དབང་པའི་འབྱུངཔོ་
ནམ་མཁའ་དང་མཉམ་པ་ཐམས་ཅད་ཚིམ་པར་གྱུར་ཅིག་ཅེས་དྲིལ་བུའི་སྒྲ་དང་བཅས་པས་བཏང་
སྟེ༑ ཀོ་ལླ་(ཀོ་ལ་ཨི་རི་གནས་ཏེ་གསང་པ་དང་)ཨི་རེཊི་ཨ་བོ་ལླ མུ་སྨུ་ཎི་རེ་(ཞི་ནི་མུམ་མུ་ནི་ཀྱེ་ཆོས་འབྱུང་ངོ་)ཀཀྐོ་ལླ།
ག་ཎ་ཀི་པི་ཊ་ཧོ་བཛྫ་(འདུས་ནས་ཅང་ཏེའུ་དཀྲོལ་ཞིང་བཏུང་པར་བྱ་)ཨི། ཀ་སུ་ཎི་ཀི་ཨ་(སྙིང་རྗེས་གནས་ལ་སྐུ་བོ་མི་བྱའོ་)
ཨི་ན་རོ་ལཱ། ཏ་ཧིཾ་བ་ལ་ཁ་(དུས་དེར་བཅའ་ལ་བཟའ་བར་བྱ་བས་ཏེ) ཛྫ་ཨི། ག་དྷོ་མ་ཨ་ཎ་(འབད་པས་ཆང་ཡང་བཏུང་
པར་བྱའོ་)པི་ཛ་ཨ་ཨི། ཧ་ལེ་ཀ་(ཀྭ་ཡེ་གྲོགས་པོ་སྐལ་ལྡན་འོང་དུ་ཆུག་)ལིན་ཛ་ར་པ་ཎི་ཨ་ཨི། དུ་དུ་ར་བ་རྫི་ཨ་
(སྐལ་བ་དམན་པ་འོང་དུ་མི་གཞུག་)ཨི། ཨ་(ཁ་མཉམ་བླ་རྩི་དང་ནི་སི་ཧྥ་དང་)ཙ་ཨུ་ས་མ་ཀཙྪ་རི་སི་ཧྥ། ཀ་པུ་ར་ལཱ་ཨི་
i27



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཨ་(ག་པུར་རྣམས་ཀྱིས་ལུས་ལ་བྱུག་པར་བྱ་)ཨི། མཱ་ལ་ཨིན་དྷ་ན་ས་ལི་ཛ་ཚོད་མ་ཤ་ཆེན་ཨ་ནི་བྱ་བས་ཏེ་)ཨ། ཏ་ཧིཾ་བྷ་
རུ་ཁ་ཨི་ཨ་(དུས་དེར་མང་དུ་བཟའ་ཞིང་བཏུང་པར་བྱ་)ཨི། ཕྲེ་ཁཱ་ཎ་ཁེ་ཊ་ཀ་རན་ཏེ་(ནང་དུ་འཇུག་དང་ཕྱི་རོལ་འགྲོ་བའི་ཚེ་)
ཤུད་དྷ་ཨ་(དག་དང་མ་དག་པར་ནི་མི་ལྟའོ་)ཤུད་དྷ་ཎ་མ་ཎི་ཨ་ཨི། ནི་རཾ་སུ་(ལུས་ལ་མི་རུས་རྒྱན་ཆ་རྟགས་པ་ཡིས་) ཨ་
ག་ཙ་ཊ་ཝི་ཨ། ཏ་ཧིཾ་ཛ་(དུས་དེར་དཔའ་བོའི་རོ་ལ་འདུག་པར་བྱ་)ས་ར་ཝ་པ་ཎི་ཨ་ཨི། མ་ལ་ཡ་ཛ་ཀུན་དུ་རུ་
བཎྜ་ཨི། ཎཱི་ཊི་མ་ཏ་(རེག་མིན་གཡུང་མོ་ལ་ནི་སྙོམས་འཇུག་བྱ་)ཧ་ཎ་བཛྫ་ཨ་ཨི། ཞེས་(ཀྱེ་རྡོ་རྗེ་ལས་འབྱུང་པ་ལྟར་)པ་རྡོ་
རྗེའི་གླུ་བླང་ཞིང་སྟེང་དུ་བྱང་ཆུབ་སེམ་དཔའ་གང་དག་བདུད་ཀྱི་ཕྱོགས་གནས་ལྷ་མ་ཡིན་རྣམས་
མཆོག་ཏུ་འཇིགས་མཛད་དང་། མི་ཡི་འཇིག་རྟེན་དུ་ནི་ཕྱོགས་དང་ཕྱོགས་བྲལ་ལ་བཞུགས་ཁྲོ་རྒྱལ་
བཙུན་མོར་བཅས་པས་སྲིན་པོ་དང༌། ས་འོག་ཏུ་ནི་གདེངས་ཅན་དབང་པོ་གང་དག་གདོན་ཚོགས་
མི་དགེ་དུས་ཀུན་དུ་ནི་འཆིང་མཛད་པ། །དེ་རྣམས་ཀུན་གྱིས་ཉིན་མཚན་སོ་སོའི་དུས་སུ་འཇིག་རྟེན་
མི་ཤེས་ཀུན་ནས་སྐྱོང་པར་མཛད་གྱུར་ཅིག །ཅེས་པ་ལ་སོགས་པས་(དུས་འཁོར་ནས་གསུངས་པས་)བཀྲ་
ཤིས་པར་བྱའོ། །དེ་ནས་ཕྱོགས་བཅུ་ན་བཞུགས་པའི་རྒྱལ་བ་སྲས་དང་བཅས་པ་ཐམས་ཅད་བདག་
ཅག་རྣམས་ལ་དགོངས་སུ་གསོལ། དགེ་བ་འདི་ཡི་མྱུར་བར་བདག །ཧེ་རུ་ཀ་དཔལ་འགྲུབ་གྱུར་ཏེ། །
འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག །དེ་ལྟ་བུ་མ་ཐོབ་ཀྱི་བར་དུ་ཡང་།
རིགས་སུ་སྐྱེ་དང་དམ་ཚིག་ཅན། །བསྙོ་མེད་དུས་ཀྱི་འཁོར་ལོ་སྟོན། །བླ་མ་ལ་གུས་སྙིང་རྗེར་ལྡན། །
སྐྱེ་ཞིང་སྐྱེ་བར་འགྱུར་བར་ཤོག་(ཅེས་ལན་གསུམ་བརྗོད་དོ་)ལག་པས་རྡོ་རྗེ་དྲིལ་བུ་འཁྲོལ། ། ཟབ་མོའི་
ཆོས་ནི་ཀློག་པ་དང་། བཙུན་མོའི་ཁུ་བ་མཉམ་ཟ་ཅན། །སྐྱེ་ཞིང་སྐྱེ་བར་འགྱུར་བ་ཤོག(ཅེས་ལན་གསུམ་
བརྗོད་དོ་)། སེམས་ཅན་ཐམས་ཅད་བདེ་གྱུར་ཅིག ། སེམས་ཅན་ཐམས་ཅད་སྐྱོན་མེད་པར། །གང་གི་
ལམ་གྱིས་གྲོལ་འགྱུར་བ། །དེ་ཡིས་སངས་རྒྱས་མྱུར་ཐོབ་ཤོག །ཅེས་པ་ལ་སོགས་པས་ཇི་ལྟར་
རིགས་པའི་སྨོན་ལམ་བཏབ་སྟེ། དཔྲལ་བ་ལ་སོགས་པར་ཨོཾ་ ཨཱཧཱུྃ་ཧོ༔ཧཾ་ཀྵརྣམས་བཀོད་པས་
བསྲུངས་ཤིང་བྱིན་གྱིས་བརླབས་ནས་སྤྱོད་ལམ་ཐམས་ཅད་ལྷ་ཡི་རྣལ་འབྱོར་དང་ལྡན་པར་ཅི་ནུས་
ཀྱི་གོས་པར་བྱའོ། །དེ་ཡང་ཀུན་རྫོབ་ཏུ་འཇིག་རྟེན་པའི་དངོས་གྲུབ་བསྒྲུབ་པ་ལ་བསྐྱེད་པའི་རིམ་པ་
རྣམ་རྟོག་དང་བཅས་པའི་བསྒོམ་པ་གསུངས་ཏེ། དོན་དམ་པར་འཇིག་རྟེན་ལ་འདས་པའི་དངོས་
གྲུབ་དོན་དུ་གཉེར་བས་ནི་རྣམ་པར་མི་རྟོག་པའི་བསྒོམ་པ་རྫོགས་པའི་རིམ་པ་ཁོ་ན་ལ་ནན་ཏན་
128



ཇོ་ནང་ལོ་ཙཱ་བ་བློ་གྲོས་དཔལ།
དུས་འཁོར་ལྷན་སྐྱེས་ཀྱི་མངོན་རྟོགས།
པོད་དང་པོ།
སྙིང་པོར་བྱ་སྟེ། མངོན་བརྗོད་འབུམ་པ་ལས། འཇིག་རྟེན་ཀུན་རྫོབ་བདེན་པ་ཡིས། །འཇིག་རྟེན་
དངོས་གྲུབ་བསྒྲུབ་པའི་ཕྱིར། སྔགས་བཟླས་ཏེ་བཞིན་བསམ་གཏན་དང༌། །རྣམ་རྟོག་བསྒོམ་པ་རབ་
ཏུ་གསུངས། །དོན་དམ་བདེན་པས་གསུངས་པ་ནི། །ཡེ་ཤེས་སྐུ་ནི་རབ་བསྒྲུབ་ཕྱིར། ཀུན་རྟོག་ཐམས་
ཅད་སྤངས་པ་ཡི། །བསྒོམ་པ་དེ་བཞིན་གཤེགས་པས་གསུངས། །ཞེས་པ་དང༌། དེ་བཞིན་དུ་རྒྱུད་
གཞན་དང་གཞན་དག་ལས་ཀྱང་མང་དུ་འབྱུང་ཞིང་། རྒྱ་འགྲེལ་དྲི་མ་མེད་པ་ལས་ཀྱང་། འཇིག་རྟེན་
པའི་བདེན་པ་ནི་དཀྱིལ་འཁོར་གྱི་འཁོར་ལོ་རྣམ་པར་རྟོག་པའི་བསྒོམ་པ་བསྐྱེད་པའི་རིམ་པས་་་་་་
འཇིག་རྟེན་པའི་དངོས་གྲུབ་སྒྲུབ་པར་བྱེད་པའོ། །འཇིག་རྟེན་ལས་འདས་པའི་བདེན་པ་ནི་དུ་བ་ལ་
སོགས་པའི་མཚན་མ་དང་རྣམ་པར་མི་རྟོག་པའི་སེམས་རྫོགས་པའི་རིམ་པས་ཕྱག་རྒྱ་ཆེན་པོའི་་་་་
དངོས་གྲུབ་བསྒྲུབ་པར་བྱེད་པའོ། །ཞེས་དང༌། དེ་བཞིན་དུ་འགྲེལ་པ་རྣམ་དག་གཞན་ལས་ཀྱང་
མང་དུ་གསུངས་སོ། །དེ་ཡི་ཕྱིར་བློ་དང་ལྡན་པ་རྣམས་ཀྱིས་མང་དུ་ཐོས་པ་དང་རྒྱ་ཆེར་ཤེས་པའི་སྒོ་
ནས་རིམ་པ་གཉིས་ཀྱི་རྣལ་འབྱོར་ལ་བརྩོན་པས་ཐུན་མོང་དང་མཆོག་གི་དངོས་གྲུབ་བསྒྲུབ་པར་
བྱའོ། །ཞེས་པ་དཔལ་དུས་ཀྱི་འཁོར་ལོ་ལྷན་ཅིག་སྐྱེས་པའི་མངོན་རྟོགས་ཆ་ལག་(མཆན་བུ་
)དང༌
བཅས་པ་སྟེ་འདི་ལྟ་བུའི་ཚུལ་ལ་སྤྲོ་བ་རྣམས་ཀྱི་དོན་དུ་སྟོན་པ་བརྩོན་འགྲུས་སེང་གེས་གསོལ་བ་
བཏབ་ནས། དགེ་སློང་ལོ་ཙཱ་བ་བློ་གྲོས་དཔལ་བཟང་པོས་ཇོ་ནང་དཔལ་གྱི་རི་ཁྲོད་དུ་བཀོད་པ་
འདིས་སངས་རྒྱས་ཀྱི་བསྟན་པ་དང་འགྲོ་བ་དུ་མ་ལ་ཕན་པར་གྱུར་ཅིག། ། ཞུས་དག་གོ།
[29



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ།
པོད་དང་པོ།
༄༅། །དཔལ་དུས་ཀྱི་འཁོར་ལོ་བདག་འཇུག་
སྙིང་པོ་གསལ་བ་
བཞུགས་སོ། །
༄༅། །ཨོཾ་སྭ་སྟི། དཔལ་དུས་ཀྱི་འཁོར་ལོའི་དཀྱིལ་འཁོར་དུ་བདག་ཉིད་འཇུག་པའི་ཆོ་ག་སྙིང་
པོ་གསལ་བ་ཞེས་བྱ་བ། བླ་མ་དང་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །རང་གཞན་གྱི་
བསོད་ནམས་སྤེལ་བ་དང་བར་ཆད་ཞི་ཞིང་ལྟུང་བ་ལས་ལྡང་བའི་དོན་དུ། དང་པོ་བླ་མ་དམ་པ་ལས་
རྒྱུད་ལས་གསུངས་པའི་ཆོ་ག་བཞིན་དུ་དབང་བསྐུར་ཐོབ་པ་བཞིན་ཡང་ནས་ཡང་དུ་དབང་བསྐུར་
བ་ལེན་པ་ལམ་དུ་བྱེད་པ་འཇུག་བདེ་བའི་ཕྱིར་སྡོམ་གྱིས་ཚིགས་སུ་བཅད་པ། གསོལ་གདབ་བར་
ཆད་བསྲུངས་ཏེ་དུས་ཤེས་ནས། །ས་དང་ལྷ་དང་བུམ་པ་ཐིག་སྐུད་ཚོན། །རྡོ་རྗེ་རྡོ་རྗེ་དྲིལ་བུ་སློབ་མ་
དང༌། །མལ་སྟན་ལྷག་གནས་བྱས་ཏེ་སྟ་གོན་ནོ། །ཞེས་པ་ལྟར་དཀྱིལ་འཁོར་གཙོ་བོ་བླ་མ་དང་ཐ་
དད་མེད་པར་མོས་པའི་སྤྱན་སྔར་མཎྜལ་སྔོན་དུ་འགྲོ་བས་མེ་ཏོག་གཏོར་ནས་ཕྱག་བྱས་ཏེ་པུས་མོ་
གཡས་པའི་ལྷ་ང་ས་ལ་བཙུགས་ཤིང་ཐལ་མོ་སྦྱར་བ་དཔྲལ་བར་བཀོད་ལ། བཅོམ་ལྡན་འདས་གང་
དུ་མཚམས་མེད་པ་ལྔ་བྱེད་པ་པོ་རྣམས་ཀྱང་སྐྱེ་བ་འདི་ཉིད་ལ་སངས་རྒྱས་ཉིད་ཐོབ་པར་ལུང་སྟོན་
ཅིང་། བཅོམ་ལྡན་འདས་རྡོ་རྗེ་འཛིན་པའི་བདེ་བ་མཆོག་ཏུ་མི་འགྱུར་བས་ཡང་དག་པར་བསྡུས་པའི་
ཕྱག་རྒྱ་ཆེན་པོ་འཐོབ་པར་ལུང་སྟོན་པ་དཔལ་དུས་ཀྱི་འཁོར་ལོའི་དཀྱིལ་འཁོར་དུ་གཞུག་པ་དང་་་་
དབང་བསྐུར་བས་མངོན་པར་དབང་བསྐུར་དུ་གསོལ། ཞེས་པ་ལན་གསུམ་གྱིས་གསོལ་བ་བཏབ་
ནས། ཨོཾ་ཨཱ་ཧཱུྃ་ལན་བདུན་བཟླས་པའི་སོ་ཤིང་ཐལ་མོའི་བར་དུ་བཅུག་ལ་ཨོཾ་ཨཱཧཱུཾ་ཧོ༔ཧཾ་ཀྵ༔བཛྲ་དན་
ད་ཀ། ཙ་ཏུར་བི་མོ་ཀ་མུ་ཁ་བི་ཤུད་དྷ་སྭབྷཱ་ཝཾ་ཀཱ་ཡ་ཝཱཀ་ཙི་ཏ་ཛྙཱ་ན་མུ་ཁ་དན་ད་ཨཱ་དི་མ་ལོ་བི་ཤོ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དྷ་ཡ་བི་ཤོ་དྷ་ཡ་སྭཱཧཱ་ཞེས་བརྗོད་ཅིང་མཎྜལ་གྱིས་སྟེང་དུ་དོར་ནས། དཔྲལ་བར་ཨུ་དང་སྙིང་ཁར་
ཨཱི་དང་གཙུག་དོར་དུ་ཨ་སྟེ་ཐབས་ཀྱི་རིགས་གསུམ་དང༌། ལྟེ་བར་ལཱི་དང་མགྲིན་པར་རི་དང་གསང་
བར་ཨསྟེ་ཤེས་རབ་ཀྱི་རིགས་གསུམ་བཀོད་པས་བསྲུངས་ལ་ས་ཡོངས་སུ་བཟུང་པ་ལ་སོགས་
པའི་དོན་དུ་དཀར་ཕྱོགས་ཀྱི་གང་བ་གསུམ་ལ་སོགས་པ་དུས་བཟང་པོ་ཤེས་པར་བྱས་ཏེ་གསོལ་བ་
གདབ་པ་དང་བར་ཆད་བསྲུང་བ་དང་དུས་བརྩི་བའི་ངེས་པའོ། །དེ་ནས་ཞི་རྒྱས་ལ་གྲོང་ལ་སོགས་
པའི་དབང་ལྡན་དང་བྱང་དུ་ས་ཁ་དོག་དཀར་ཞིང་དྲི་བཟང་ལ་རོ་སྐ་བ་དང་ལྡན་པ་དང་། ལས་
ཐམས་ཅད་པ་ལ་དབུས་སུ་ཁ་དོག་ལྗང་ཁུ་ཚོན་ཀུན་འདྲེས་པའི་རྣམ་པ་ཅན་དྲི་རོ་ཕྱོགས་སུ་མ་ལྷུང་
བ་བཟུང་ནས་ཡུལ་དང་གྲོང་གི་བདག་པོ་ལ་སྒྲུབ་ཐབས་སུ་བསྟན་པའི་ཆོ་གས་གཏོར་མ་བྱིན་ཏེ།
གང་དག་འདིར་གནས་ལྷ་དང་ཀླུ། །གནོད་སྦྱིན་སྲིན་པོ་འམ་གཞན་ཡང་རུང་། །དཀྱིལ་འཁོར་དོན་
དུ་ས་འདི་ནི། །བདག་ཞུ་ཁྱེད་ཀྱིས་བསྩལ་དུ་གསོལ། །ཞེས་པ་ལན་གསུམ་གྱིས་ས་བསླང་ངོ༌། དེ་
ནས་རང་གིས་སྙིང་ཁའི་པད་མར་ཟླ་བ་དང་། ས་གཞི་ལ་མེ་ཏོག་ཚོམ་བུ་བཀོད་པ་ཡང་པད་མ་དང་
ཟླ་བར་བསྐྱེད་པའི་སྟེང་དུ་ཏཱཾ་ལས་བྱུང་པའི་འཁོར་ལོ་སེར་པོ་ལས་སའི་ལྷ་མོ་སེར་མོ་སྤྱན་མ་ལྟ་བུ་
ཞལ་གསུམ་མ་ཕྱག་དྲུག་གིས་འཁོར་ལོ་དང་དབྱུག་པ་དང་རྡོ་རྗེ་དང་དུང་དང་ལྕགས་སྒྲོག་དང་དྲིལ་
བུ་འཛིན་ཅིང་གོས་དང་རིན་པོ་ཆེས་རྒྱན་སེར་པོས་བརྒྱན་པ་བསྒོམས་ནས་ནང་གི་ལྷ་མོ་དབྱུགས་
ཕྱིར་འབྱུང་བ་དང་ལྷན་ཅིག་འཐོན་པའི་ཕྱིའི་ལྷ་མོ་དང་དབྱེར་མེད་དུ་བལྟ་ཞིང་རྡོ་རྗེ་དྲིལ་བུ་འཛིན་
པས། ཨོ་ཚུར་སྤྱོན་ཚུར་སྤྱོན་ས་ཡི་ནི། །ལྷ་མོ་ཆེན་མོ་འཇིག་རྟེན་ཡུམ། །རིན་ཆེན་ཀུན་གྱིས་རབ་གང་
མ་༑ ༑བཟང་པོའི་རྒྱན་གྱིས་རབ་བརྒྱན་མ། །དོ་ཤལ་རྐང་གདུབ་སྒྲ་ལྡན་མ། །རྡོ་རྗེ་སེམས་དཔའ་རབ་
མཆོད་མ། །མཆོད་ཡོན་འདི་ནི་བཞེས་ནས་སུ། །དཀྱིལ་འཁོར་ལས་ནི་ལེགས་གྲུབ་མཛོད། །ཧཱི་ཧཱི་ཧཱི་
ཧི་ཧཾ་སྭཱ་ཧཱ༔ ཞེས་པ་ལན་གསུམ་དང་། རྡོ་རྗེ་ལྕགས་ཀྱུ་ལ་སོགས་པའི་ཕྱག་རྒྱས་ཡེ་ཤེས་པ་སྤྱན་
དྲངས་ཏེ་ཛ་ཧཱུཾ་བཾ་ཧོ་ཞེས་པའི་དམ་ཚིག་པ་ལ་བསྟིམས་ལ། ༀ་ལཾ་ཨཱ༔ཧཱུྃ་བ་སུན་དྷ་རི་སརྦ་བུད་དྷ་ཛ་
ན་ནི། སརྦ་ས་ཏཱ་ཨུ་པ་ཀཱ་རི་ཎི། བཛྲ་སཏཱ་ཨཱ་ཛཱ་པ་ཡ་ཏི། ཤི་གྷཾ་ཨཱ་གཙྪ་ཨཱ་གཙྪཱ། ཨི་དམ་གན་དྷཾ་པུཏྟཾ;
དྷུ་པཾ་དཱི་པཾ། །ན་བེ་ཧུཾ་ཕ་ལ་ཨཀྵ་ཏཾ་ད་དཱ་མི། ཏ་ཝཏྲ་མེ་ཝ་གྲིཏྣ་གྲིཏྣ་མཎ་ཌ་ལ། ཨར་ཐཾ་མ་མ་སྠཱ་ནཾ་ད་ད
ཞེས་བརྗོད་ཅིང་དྲི་དང་མེ་ཏོག་ལ་སོགས་པ་དང་མཆོད་ཡོན་ཕུལ་ནས། རྒྱལ་བས་ལྷ་ཡིས་བདག་
132



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ།
པོད་དང་པོ།
པོ་དང་བཅས་བདུད་ནི་བཅོམ་པ་དག་ལ་ལྷ་མོ་ཁྱོད་ནི་དཔང་དུ་གྱུར། །དེ་ཕྱིར་ཁྱོད་ནི་མཆོད་པར་
བྱ་ཡིས་ལྷ་མཆོག་གིས་བཏུད་བཞེས་ཤིག་བཞེས་ཤིག་བདག་གི་མཆོད་ཡོན་ནོ། །ཇི་ལྟར་རྒྱལ་བས་
བྱང་ཆུབ་སླད་དུ་བདུད་ཀྱི་སྡེ་ནི་སྟོབས་ལྡན་དག་ཀྱང་རབ་ཏུ་བཅོམ་གྱུར་པ། །དེ་བཞིན་བདག་གིས་
ཀྱང་ནི་སློབ་ལ་རྣམས་ལ་དབང་བསྐུར་སླད་དུ་བདུད་རྣམས་ཉམས་པ་དག་ཏུ་བྱ། །ཁྱོད་དཔང་དུ་
གྱུར་པས་སོ། །ཞེས་པ་དང་། སརྦ་སཏྭཱ་ནཾ་ཤཱནྟཾ་པུཊྚི་ཀྲྀ་ཏཱ་ཤུ་པ་ཙིཏ་ཏེ་ན། ཨི་དམ་སྦྲ་ནཾ་ཏུཀ་ཏྭ་ཨ་པ་
ར་སྦྲ་ནཾ་གཙྪགཙྪ་སྭཱ་ཧཱ། ཞེས་གསོལ་བ་བཏབ་པས་རྗེས་སུ་གནང་ནས་རེ་ཞིག་གནས་གཞན་དུ་
གཤེགས་པར་མོས་པ་ནི་ས་བླང་བའོ། །དེ་ནས་ཆུའམ་རྡོ་ལ་ཐུག་གི་བར་དུ་བརྐོས་ནས་ཟུག་རྔུ་
མཐའ་དག་སྦྱངས་ཤིང་། དེ་བཞིན་དུ་བརྐོས་པའི་ས་དེ་ཁ་དོག་ལ་སོགས་པ་ལས་དང་རྗེས་སུ་མཐུན་
པ་མ་ཡིན་ན་ས་གཞན་གྱིས་དགང་སྟེ་ཞི་རྒྱས་ལ་ཁ་དོག་དཀར་པོ་ཙན་དན་དཀར་པོའི་ཆུས་བྲན་པ་
ཁ་བ་དང་སྐ་བའི་རོ་དང་ལྡན་པ་དང་། ལས་ཐམས་ཅད་པ་ལ་ཁ་དོག་དྲི་རོ་ཕྱོགས་སུ་མ་ལྷུང་པ་
ལོགས་པ་ལས་དང་རྗེས་སུ་མཐུན་པས་སོ། །དེ་བཞིན་དུ་ཞི་བ་ལ་ཤེལ་དང་བཅས་པའི་རིན་པོ་ཆེ
ལྔ་དང༌། རྒྱས་པ་ལ་དུང་དང་བཅས་པའི་རིན་པོ་ཆེ་ལྔ་དང་། ལས་ཐམས་ཅད་པ་ལ་རིན་པོ་ཆེ་ལྔའི་
གཏེར་བཞུག་པས་ཀྱང་སྦྱངས་ནས། སྟེགས་བུ་འཇམ་ཞིང་སྙོམས་པ་དབུས་ཅུང་ཟད་མཐོ་བ་ལེགས་
པར་འདུས་བྱས་ཏེ་བ་བྱུང་ལྔ་དང་དྲི་ཞིམ་པོའི་ཆུས་བྱུགས་ཤིང་མེ་ཏོག་གཅལ་དུ་བཀྲམས་པ་ལ་
ལག་པས་རེག་ལ། ཨོཾ་བྷུཉྩཁཾ་ཞེས་པ་དང༌། ཧཱུྃ་ཁཾ་ཧཱུྃ་ཞེས་པ་དང༌། ཨོ་མེ་དི་ནཱི་བཛྲ་བྷ་ཝ་བཛྲ་བན་དྷ་
ཧཱུྃ་ཞེས་པ་དང༌། ཨོཾ་ཧ་ན་ཧ་ན་བཛྲ་ཀྲོ་དྷ་ཧཱུྃ་ཕཊ་ཞེས་པ་དང་། ཨོཾ་ཨཱཧཱུཾ་ཤོ་དྷ་ཡ་ཤོ་དྷ་ཡ་རཀྵ་རཀྵ་
ཧུཾ་ཧཱུྃ་ཕཊ་ཞེས་པའི་སྔགས་རྣམས་ཀྱིས་ཀྱང་སྦྱང་ངོ༌། །ཁང་བཟངས་རྡོ་སྟེངས་ལྷ་ཁང་དང་། །གཙུག་
ལག་ཁང་དང་ཕྱུགས་ལྷས་དང༌། །ཆུ་བོའི་འགྲམ་ལ་སོགས་རྣམས་སུ། །ལག་པ་བཀབ་ནས་རང་ས་
བོན། །བརྒྱ་རྩ་བརྒྱད་བཅས་བཟླས་བྱ་ཡི། །རྐོ་ལ་སོགས་པ་དེར་མི་དགོས། །ཞེས་གསུངས་པའི་
གནས་སུ་ནི་ས་ལ་ལག་པ་རེག་ནས་ཨོཾ་བྷུ་ཁཾ་ལ་སོགས་བའི་སྔགས་ཀྱིས་དག་པར་བྱས་ཏེ་ས་སྦྱང་
པའོ། །དེ་ནས་སའི་དབུས་སུ་རྒྱན་ཐམས་ཅད་ཀྱིས་བརྒྱན་པའི་རྡོ་རྗེ་སློབ་དཔོན་ཤར་དུ་ཕྱོགས་པ་
སྒྲུབ་ཐབས་བཞིན་དུ་བདུད་བསྲེགས་པ་དང་བསྲུང་བའི་འཁོར་ལོ་དང་ལྷའི་ང་རྒྱལ་བསྐྱེད་པས་རྡོ་
རྗེ་དྲིལ་བུ་སྤོས་ཕོར་བཟུང་ནས་ལྕེ་ཧཱུྃ་ལས་སྐྱེས་པའི་རྡོ་རྗེར་མོས་ཏེ། མ་ལུས་ཕྱོགས་ན་བཞུགས་
133



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ་ཡི། །སངས་རྒྱས་རྣམས་ནི་བདག་ལ་དགོངས། །བདག་ནི་རྡོ་རྗེ་ཆེ་གེ་ཡིས། །འདིར་ནི་དཀྱིལ་
འཁོར་བྲི་བར་བགྱི། །སངས་རྒྱས་ལ་སོགས་ཀུན་བྱོན་འཚལ། །དངོས་གྲུབ་འདིར་ནི་ཡང་དག་
སྩོལ། །ཞེས་པས་སྙན་གསན་ཕབ་ཅིང་མཆོད་ནས་སྒོའི་སློབ་དཔོན་དུ་འོས་པའི་སློབ་མ་བཞི་ལ། རྡོ་
རྗེ་ཆེ་དང་དྲིལ་བུ་ཆེ། །ཞེས་སོགས་ཀྱི་ཚིག་གིས་རྡོ་རྗེ་དྲིལ་བུ་གཏད་ཅིང་རྗེས་སུ་གནང་བ་རྣམས་
ཕྱོགས་ཕྱོགས་སུ་འཁོད་པས་དབུས་སུ་སློབ་དཔོན་གཙོ་བོའི་རང་བཞིན་དུ་བཞུགས་པ་ལ་མཆོད་
ཅིང་། རྣམ་པར་སྣང་མཛད་ཀྱི་ངོ་བོས། གསང་འདུས་ལས)དེ་བཞིན་གཤེགས་པ་ཀུན་ཞི་བ། །དེ་བཞིན་
གཤེགས་པ་ཀུན་གྱི་གནས། །ཆོས་ཀུན་བདག་མེད་པ་ཡི་མཆོག །དཀྱིལ་འཁོར་དམ་པ་བཤད་དུ་
གསོལ། །ཞེས་པ་དང་། རིན་ཆེན་འབྱུང་ལྡན་གྱིས་ངོ་བོས། མཚན་ཉིད་ཐམས་ཅད་ཡང་དག་རྫོགས།།
མཚན་མ་མིན་པ་ཐམས་ཅད་སྤངས། །ཀུན་ཏུ་བཟང་པོ་སྐུ་ཡི་མཆོག །དཀྱིལ་འཁོར་དམ་པ་བཤད་
དུ་གསོལ། །ཞེས་པ་དང་། འོད་དཔག་མེད་ཀྱི་ངོ་བོས། ཞི་བའི་ཆོས་མཆོག་ལས་བྱུང་བ། །ཡེ་ཤེས་
སྤྱོད་པ་རྣམ་སྦྱོང་མཛད། །ཀུན་ཏུ་བཟང་པོ་གསུང་གི་མཆོག །དཀྱིལ་འཁོར་དམ་པ་བཤད་དུ་
གསོལ། །ཞེས་པ་དང་། དོན་ཡོད་གྲུབ་པའི་ངོ་བོས། སེམས་ཅན་ཀུན་གྱི་སེམས་ཆེན་པོ། །རང་བཞིན་
དག་པ་དྲི་མ་མེད། །ཀུན་བཟང་ཐུགས་མཆོག་ཁ་ལོ་བསྒྱུར། །དཀྱིལ་འཁོར་དམ་པ་བཤད་དུ་
གསོལ། །ཞེས་པའི་ཚིགས་སུ་བཅད་པ་རེ་རེས་གསོལ་བ་གདབ་ཅིང་། བཞི་མེད་ན་གཅིག་ཉིད་དེ་
དང་དེར་སོང་བའམ་དངོས་སུ་མེད་ན་བསམ་གཏན་གྱིས་ཀྱང་རུང་སྟེ་འདི་ནི་མན་ངག་གོ །དེ་ནས་
བསྒོམས་པའི་དཀྱིལ་འཁོར་འདེགས་པའི་ཕྱག་རྒྱ་དང་། ཧཱུྃ་བཛྲ་ཨུད་ཏིཥྛ་ཞེས་པས་ལྷའི་དཀྱིལ་
འཁོར་ནམ་མཁར་བཏེགས་ཏེ་དཀྱིལ་དཀྲུང་དལ་བུས་བཤིག་ནས་པད་སྐོར་ལ་སོགས་པ་སྔོན་དུ་་་་
འགྲོ་བས་ཕྱག་དང་སེམས་བསྐྱེད་ལ་སོགས་པ་ཇི་ལྟར་རིགས་པའི་གར་དང༌། ཁྲོ་བོའི་རྣལ་འབྱོར་
གྱིས་གཡོན་དང་གཡས་ཀྱི་རྐང་མཐིལ་ལ་ཧཱུྃ་ཧཱུྃ་ཞེས་པ་དགོད་ཅིང་རྡོ་རྗེ་རྩེ་ལྔ་པའི་ཕྱག་རྒྱས་རེག་
ནས་དུས་ཀྱི་འཁོར་ལོའི་སྐུའི་གཡས་བརྐྱང་དང་གཡོན་བརྐྱང་དང་མཉམ་པའི་སྟབས་ཀྱིས་དཀྱིལ་
འཁོར་གྱི་དབུས་སུ་བཅག་པར་བྱ་ཞིང་། ཤར་དུ་ཡཾ་ཡཱབཀོད་ཅིང་རྡོ་རྗེ་རལ་གྲིའི་ཕྱག་རྒྱས་རེག་
པས་ཟླུམ་པོའི་སྟབས་དང༌། ལྷོར་རཾ་རཱ༔ བཀོད་ཅིང་རིན་པོ་ཆེའི་ཕྱག་རྒྱས་རེག་པ་རོལ་བའི་སྟབས་
དང༌། ནུབ་དུ་ལཾ་ལཿ བཀོད་ཅིང་འཁོར་ལོའི་ཕྱག་རྒྱས་རེག་པ་ས་གའི་སྟབས་དང་། བྱང་དུ་ཝཾ་ཝཱ༔
134



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། པོད་དང་པོ།
བཀོད་ཅིང་པད་མའི་ཕྱག་རྒྱས་རེག་པ་ཏཱ་ཎ་ཊ་བའི་སྟབས་ཀྱིས་བཅག་པ་ལ་སོགས་པ་ཇི་ལྟར་
རིགས་པའི་གར་གྱིས་ས་གཞི་བྱིན་གྱིས་བརླབས་པའི་མཐར་སློབ་དཔོན་རྡོ་རྗེ་ཤུགས་ཀྱི་ང་རྒྱལ་དང་
ལྡན་པས་རྡོ་རྗེ་གསོར་ཞིང་དྲིལ་བུ་བསིལ་ལ། (སོ་པུ་ཊར)གང་སུ་དག་ལྷ་དང་ལྷ་མ་ཡིན་དང་
གནོད་སྦྱིན་དང་སྲིན་པོ་དང་ཡི་དྭགས་དང་ཤ་ཟ་དང་བརྗེད་བྱེད་དང་འབྱུང་པོ་དང་མཁའ་འགྲོ་དང་
མཁའ་འགྲོ་མ་དང་གྲིབ་གནོན་དང་རྒན་པོ་དང་རྒན་མོ་དང་གཡོག་དང་འཁོར་དང་ནམ་མཁའ་
ལྡིང་དང་མིའམ་ཅི་དང་རིག་སྔགས་གྲུབ་པ་ཁྱེད་རྣམས་དེངས་ཤིག སའི་ཕྱོགས་འདིར་བདག་རྡོ་རྗེ་
སློབ་དཔོན་ཆེ་གེ་མོཞེས་བྱ་བ་སེམས་ཅན་ཐམས་ཅད་ཀྱིས་བླ་ན་མེད་པའི་ཡེ་ཤེས་ཐོབ་པར་བྱ་བའི་
ཕྱིར་དང་། སློབ་མ་ཆེ་གེ་མོ་ཞེས་བྱ་བས་མངོན་པར་རྫོགས་པར་བྱང་ཆུབ་པ་རྫོགས་པར་བྱ་བའི་དོན་
དུ་དཔལ་ཆེ་གེ་མོ་ཞེས་བྱ་བའི་དཀྱིལ་འཁོར་ཆེན་པོ་བྲི་བར་བྱའོ། །དེའི་ཕྱིར་རྡོ་རྗེ་འཆང་ཆེན་པོའི་
བཀའ་འདི་ཐོས་ནས་མྱུར་དུ་དེངས་ཤིག གང་དག་མི་འགྲོ་བ་དེའི་མགོ་བོ་བདག་ཧཱུྃ་མཛད་ཀྱི་རྡོ་རྗེ་
རབ་ཏུ་འབར་བ་གསལ་ཤིང་རབ་ཏུ་གསལ་བའི་ཡེ་ཤེས་ཀྱི་རྡོ་རྗེ་ཆེན་པོ་འདིས་རྣམ་པར་བརྒྱར་་་་་
དགས་པར་བྱའོ། ། ཞེས་ལན་གསུམ་བརྗོད་ཅིང་ཁྲོ་བོའི་མེ་དཔུང་དཔག་ཏུ་མེད་པ་སྤྲོས་པས་
བགེགས་བསལ་ལ། སྒྲུབ་ཐབས་སུ་འབྱུང་བའི་ཆོ་གས་བགེགས་ཀྱི་ལྷག་མ་རྣམས་ལ་ཕུར་བུ་
གདབ་པ་དང་བརྡུང་བ་བྱས་ཏེ་སར་མི་འཇུག་པའི་དོན་དུ་ཁྲོ་བོ་རྣམས་ལ་ཕུར་བུ་བསྲུང་བར་བཀའ་
བསྒོའོ། །དེ་ནས་ཁྲོ་བོ་རྣམས་དང་དཀྱིལ་འཁོར་གྱི་ས་གཞི་དྲི་ལ་སོགས་པས་མཆོད་པ། ཨོཾ་ཚུར་སྤྱོན་
ཚུར་སྤྱོན་ས་ཡི་ནི། །ཞེས་སོགས་ཀྱིས་སྔར་གཤེགས་སུ་གསོལ་བའི་སའི་ལྷ་མོ་སླར་ཡང་སྤྱན་དྲངས་
ནས་རྡོ་རྗེ་དང་བཅས་པའི་ལག་པས་ས་ལ་རེག་སྟེ། ཨོཾ་ཨཱལཾ་ཧཱུྃ༔བཛྲ་བྷུ་མི་ཏིཏྟཾ་ཨ་ཙ་ལ་ཧཱུྃ་ཧཱུྃ་ཕཊ་
བཛྲ་དྷ་ར་ཨཱཛཱ་པ་ཡ་ཏི་སྭཱཧཱ། ཞེས་བརྗོད་པས་རྡོ་རྗེའི་ས་སྤྱན་དྲངས་པ་དེ་ཉིད་དུ་ཐིམ་ནས་དཀྱིལ་
འཁོར་གྱི་ས་གཞི་དང་རོ་གཅིག་དུ་འདྲེས་པས་དབང་ཆེན་གྱི་བར་རྡོ་རྗེ་རང་བཞིན་དུ་བསམས་པ་
ལས་མཆོད་ཅིང་ཨོཾ་བཛྲ་ཊཱི་བྷི་ཏིཥྛ་ཞེས་པ་ལན་གསུམ་བརྗོད་པ་ནི་ས་སྟ་གོན་ནོ། ། །
དེ་ནས་དཀྱིལ་འཁོར་གྱི་ས་ལ་ལྷ་རྣམས་ཀྱི་གནས་སུ་དྲི་ཡི་ཐིག་ལེ་དང་མེ་ཏོག་གི་ཚོམ་བུ་དང་
བཀོད་པ་ལ་བརྟེན་ནས་འབྲི་བར་འགྱུར་བའི་དཀྱིལ་འཁོར་འཁོར་ལོ་རྫོགས་པར་བསྒོམས་ཤིང་ཡེ་
ཤེས་འཁོར་ལོ་དང་རོ་གཅིག་ཏུ་བྱས་པ་མཆོད་ཅིང་བསྟོད་ནས་ནམ་མཁའི་མཐིལ་མཐའ་དག་ཀྱང་
135



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སངས་རྒྱས་འཁོར་དང་བཅས་པས་གང་བར་མོས་ཏེ་པུས་མོ་གཡས་པའི་ལྷ་ང་ས་ལ་བཙུགས་ཤིང་
ལྕེ་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པར་བསྒོམས་པའི་ལག་པ་སྤོས་ཕོར་དང་རྡོ་རྗེ་དྲིལ་བུ་འཛིན་
པས། སེམས་ཅན་རྣམས་ནི་ཐར་པའི་སླད་དུ་ཆེ་གེ་མོ་བདག་ཀྱང་གཙོ་བོའི་དཀྱིལ་འཁོར་དག་ནི་
བཞེངས་པར་བགྱིད །གང་དག་ཕྱོགས་རྣམས་ཀུན་ནས་སངས་རྒྱས་བྱང་ཆུབ་སེམས་དཔའ་ཉེས་པ་
རྣམ་བྲལ་བཙུན་མོ་དང་བཅས་པ། ། དེ་དག་རྣམས་ཀྱི་མཆོག་གི་ཐུགས་རྗེས་དཀྱིལ་འཁོར་དུ་ནི་
དབང་བསྐུར་སླད་དུ་བདག་ལ་བསྐྱང་དུ་གསོལ། ། ཞེས་པ་དང་། རྒྱས་པར་ན། གསང་པ་སྤྱི་རྒྱུད་ལས)
བཅོམ་ལྡན་རྡོ་རྗེ་ཆེ་གེ་མཆོག །རིག་པའི་རྒྱལ་པོ་ཁྱོད་ལ་འདུད། །སློབ་མ་རྣམས་ལ་བརྩེ་ཕྱིར་དང༌། །
ཁྱེད་རྣམས་ལ་ཡང་མཆོད་པའི་ཕྱིར། །མགོན་པོ་ཐུགས་རྗེའི་བདག་ཉིད་ཅན། །དཀྱིལ་འཁོར་འབྲི་
བར་བདག་འཚལ་ལོ། །དེ་ཕྱིར་བཅོམ་ལྡན་བདག་གུས་ལ། །བཀའ་དྲིན་གནང་བར་མཛད་པར་
རིགས། །སངས་རྒྱས་འགྲོ་འཁོར་བྱ་དོན་སྩོལ། །བྱང་ཆུབ་སེམས་དཔའ་འབྲས་གནས་དང་། །གཞན་
ཡང་གང་དག་གསང་སྔགས་ལྷ། །ལྷ་དང་འཇིག་རྟེན་སྐྱོང་བ་དང༌། །འབྱུང་པོ་བྱང་ཆུབ་བསྟན་
གནས་དང༌། །སེམས་ཅན་བསྟན་ལ་མངོན་དགའ་བ། །གང་སུ་རྡོ་རྗེའི་སྤྱན་ཅན་རྣམས། །བདག་ལ་
ཡང་དག་དགོངས་སུ་གསོལ། །བདག་ནི་རྡོ་རྗེ་ཆེ་གེ་ཅན། །ཆེ་གེ་འབྱུང་བའི་དཀྱིལ་འཁོར་འདི། །ཇི་
ལྟར་ནུས་པ་ཉེར་སྦྱོར་བས། །འགྲོ་བ་སྦྱང་ཕྱིར་བྲི་བར་བགྱི །དེ་ཕྱིར་བདག་དང་སློབ་མ་ལ། །རྗེས་སུ་
བརྩེ་བར་ཉེར་བཟུང་ནས། །དཀྱིལ་འཁོར་དང་བཅས་ཐམས་ཅད་ནི། །ཉེ་བར་བྱོན་པར་མཛད་པར་
རིགས། །ཞེས་དོན་མངོན་དུ་བྱེད་ཅིང་ལན་གསུམ་གསོལ་བ་བཏབས་ཏེ་ལྷ་སྟ་གོན་ནོ།། ༈ །། །
དེ་ནས་ཚད་དང་མཚན་ཉིད་ཚང་པའི་བུམ་པ་གོས་གཙང་མའི་མགུལ་ཆིངས་ཅན་ཡལ་འདབ་
ཅན་གྱི་ཤིང་ངམ་པད་མའི་ཁ་བརྒྱན་པ་ལྔའམ་བཅུར་རིན་པོ་ཆེ་དང་ལྕགས་ལྔ་དང་སྨན་ལྔ་དང་དྲི་
ལྔ་དང་འབྲུ་ལྔ་ཇི་ལྟར་རྙེད་པའི་རྫས་བཞུག(བཅུག)ཅིང་དྲི་བཟང་པོའི་ཆུ་དང་བཅས་པ་དབུས་སུ་
རྣམ་རྒྱལ་གྱི་བུམ་པ་དང་གཞན་རྣམས་ཀྱང་ཁམས་ཀྱི་དབྱེ་བས་གནས་ཇི་ལྟར་བར་བཀོད་ནས་
རྒྱལ་བའི་སྟེང་དུ་དུང་ཆོས་ལྔ་ཚན་ལྔའི་རྫས་བཅུག་པ་བཞག་ཅིང་མེ་ཏོག་གི་ཕྲེང་བ་ལ་སོགས་པའི་
གཟུངས་ཐག་གཟུང་སྟེ་ཧུཾ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་རྣམས་ལས་བྱུང་བ་བདུད་རྩིའི་ཚོགས་ཀྱིས་གང་
པར་བལྟ་ཞིང་རང་གི་སྙིང་ཁར་ཟླ་བ་ཉི་མ་སྒྲ་གཅན་ལ་གནས་པའི་དུས་ཀྱི་འཁོར་ལོ་ཡབ་ཡུམ་་་་་
I36



ཇོ་ནང་ལོ་ཙཱ་བ་བློ་གྲོས་དཔལ། ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། པོད་དང་པོ།
བསྒོམ་ལ་དེ་དག་གིས་ཐུགས་ཁར་གནས་པའི་ཉི་ཟླ་ཁ་སྦྱོར་ལས་འོད་ཟེར་ལྕགས་ཀྱུ་ལྟ་བུ་སྤྲོས་
པས་བཀུག་པའི་ཡེ་ཤེས་ཀྱི་བདུད་རྩི་མཐའ་ཡས་པ་དང་རོ་གཅིག་ཏུ་འདྲེས་པར་སྒོམ་ཞིང་། ཨོཾ་ཧཾ་
ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་བཛྲ་པད་མ་ཨ་མི་ཏ་གྷ་ཊ་སུ་བི་ཤུད་དྷ་དྷརྨ་དྷཱ་ཏུ་སྭ་བྷཱ་ཝ་སརྦ་དྷརྨན་སུ་བི་
ཤུད་དྷ་དྷརྨ་དྷཱ་ཏུ་སྭ་བྷཱ་ཝན་ཀུ་རུ་ཀུ་རུ་སྭཱ་ཧཱ་ཞེས་བཟླས་ནས་དྲི་ལ་སོགས་པས་མཆོད་པར་བྱས་ཏེ་
(རོལ་མོ་དང་ནང་མཆོད་དང་སྔགས་དང་བསྟོད་པ་ཁུ་ཁྲག་རྐང་དང་ཞེས་སོགས་ཡང་རོལ་མོ་གཉིས་པ་རྫ་ས་ལྔ་སྟ་གོན་ཐམས་ཅད་ལ་ཕྱི་
མཆོད་ནང་མཆོད་དབུལ་ལོ། །མཇུག་ཏུ་ཡིག་བརྒྱའོབུམ་པ་སྟ་གོན་ནོ།། །།
དེ་ནས་ཐིག་སྐུད་སྣོད་གཙང་མར་བཀོད་ལ་ཨཱ་ཨཱི་རཱི་ཨཱུ་རྀ་རྣམས་ལས་བྱུང་པ་ཡུམ་ལྔའི་ངོ་བོ་
རྡོ་རྗེ་སྲད་བུའི་རྣམ་པར་བལྟས་ཏེ་སྙིང་ཁའི་དུས་འཁོར་ཡབ་ཡུམ་སྔར་བཞིན་བསྒོམས་ནས་སྣ་
ཚོགས་ཡུམ་གྱི་ཐུགས་ཁའི་ཉི་མ་ལས་སྤྲོས་པའི་རྡོ་རྗེ་ལྕགས་ཀྱུས་ལྷ་རྣམས་བཀུག་ལ་ཐིག་སྐུད་ཀྱི་
རྣམ་པས་རྡོ་རྗེ་སྲད་བུ་ལ་ཐིམ་པར་བསྒོམ་ཞིང༌། ཨོཾ་ཨཱ་ཨཱི་རཱི་ཧཱུཾ་ལཱི་བཛྲ་སཱུ་ཏྲ་སརྦ་དྷརྨ་ཨེ་ཀ་སྭ་བྷཱ་
ཝ་སརྦ་དྷརྨཱན་ཨེ་ཀ་ཨཱ་ཀཱ་རཱ་སྭ་བྷཱ་ཝན་ཀུ་རུ་ཀུ་རུ་སྭཱཧཱ་ཞེས་པ་བཟླས་ནས་མཆོད་དེ་ཤར་གྱི་ས་ལ་
བཞག་པ་ནི་ཐིག་སྐུད་སྟ་གོན་ནོ།། །།
དེ་ནས་རྡུལ་ཚོན ཨ་མི་བསྐྱོད་པ) ཨོཾ་རྡོ་རྗེ་སེམས། ཨོཾ་དོན རི་ ་རིན)ཨུ་སྣང་མཐའ) ལཾ་ རྣམ་སྣང་)རྣམས་ལས་
བྱུང་པ་སངས་རྒྱས་ལྔའི་ངོ་བོ་རྡུལ་ཚོན་་ས་བོན་བྲི གྱི་རྣམ་པར་བལྟས་ཏེ་རང་གི་སྙིང་ཁར་སྔར་བཞིན་་
དུས་འཁོར་ཡབ་ཡུམ་བསྒོམས་པའི་ཡབ་ཀྱི་ཐུགས་ཁའི་ཟླ་བ་ལ་སྤྲོས་པ་རྡོ་རྗེ་ལྕགས་ཀྱུས་བཀུག་
པའི་སངས་རྒྱས་རྣམས་རྡུལ་ཚོན་གྱི་རྣམ་པས་རྡོ་རྗེའི་རྡུལ་ཚོན་ལ་ཐིམ་པར་བསྒོམ་ཞིང་ཨོ་ཨཽ་ཨཾ་རཾ་
ཨུ་ལཾ་སུ་བི་ཤུད་དྷ་པཉྩ་སྐན་དྷ་སྭ་བྷཱ་ཝ་པཉྩ་སྐན་དྷཱན་སུ་བི་ཤུད་དྷ་དྷམཱན་ཀུ་རུ་ཀུ་རུ་སྭཱཧཱ། ཞེས་
བཟླས་ནས་མཆོད་དེ་ནུབ་ཀྱི་ས་ལ་བཞག་པ་ནི་རྡུལ་ཚོན་སྟ་གོན་ནོ།། ༈ །།
དེ་ནས་ཧཱུྃ་ལས་བྱུང་པའི་རྡོ་རྗེ་གཙོ་བོའི་ངོ་བོར་བལྟས་ཏེ་སྔར་བཞིན་སྙིང་ཁར་དུས་འཁོར་ཡབ་
ཡུམ་བསྒོམས་ནས་ཡབ་ཀྱི་ཐུགས་ཁའི་ཟླ་བ་ལ་སྤྲོས་པ་རྡོ་རྗེ་ལྕགས་ཀྱུས་གཙོ་བོ་ཡེ་ཤེས་པ་བཀུག་
ལ་རྡོ་རྗེའི་རྣམ་པས་རྡོ་རྗེ་ལ་ཐིམ་པར་བསྒོམ་ཞིང་། ༀ་ཧཱུྃ་ཀྲོ་དྷ་བཛྲ་སརྦ་སཏཱ་ཀ་རུ་ཎ་ཨཱད་མ་ཀ་སརྦ་
དྷརྨ་ཨེ་ཀ་སུ་ཁ་སྭ་བྷཱ་ཝ་སརྦ་དྷརྨཱ་ན་བཛྲ་སུ་ཁ་སྭ་བྷཱ་ཝཱན་ཀུ་རུ་ཀུ་རུ་སྭཱཧཱ་ཞེས་བཟླས་ཏེ་མཆོད་
ནས་ལྷོའི་ས་ལ་བཞག་པ་ནི་རྡོ་རྗེ་སྟ་གོན་ནོ། །
137



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།
དེ་ནས་ཧོ༔ ལས་བྱུང་པའི་རྡོ་རྗེ་དྲིལ་བུ་རྩེ་མོའི་ངོ་བོར་བལྟས་སྟེ་སྔར་བཞིན་སྙིང་ཁར་དུས་་་་
འཁོར་ཡབ་ཡུམ་བསྒོམས་ཏེ་ཡུམ་གྱི་ཐུགས་ཁའི་ཉི་མ་ལས་སྤྲོས་པ་རྡོ་རྗེ་ལྕགས་ཀྱུས་གཙོ་མོ་ཡེ་
ཤེས་ཀྱི་ངོ་བོ་བཀུག་ལ་རྡོ་རྗེ་དྲིལ་བུའི་རྣམ་པས་དྲིལ་བུ་ལ་ཐིམ་པར་བསྒོམ་ཞིང་ཨོ་ཧོ༔བཛྲ་གྷཎ་
ཊེ་སརྦ་དྷརྨ་ཨེ་ཀ་པྲ་ཛྙཱ་དྷ་ནི་སྭབྷ་ཝེ་སརྦ་ཨཱ་ཀཱ་རེ་སརྦ་དྷརྨ་པྲ་བྷོ་དྷ་ནི་སརྦ་དྷརྨཱན་ནི༔སྭ་བྷཱ་ཝེ་ན་པྲ་
བྷོ་དྷ་ཡ་པྲ་བྷོ་དྷ་ཡ་སྭཱཧཱ་ཞེས་བཟླས་ནས་མཆོད་དེ་བྱང་གི་ས་ལ་བཞག་པ་ནི་དྲིལ་བུ་སྟ་གོན་ནོ། །
དེ་ནས་སློབ་མ་འཇུག་པ་བཞིན་དུ་བླ་མ་དང་དཀྱིལ་འཁོར་འཁོར་ལོ་དབྱེར་མེད་ལ་མཎྜལ་
ཕུལ་ཞིང་ཐལ་མོ་སྦྱར་ནས། (པད་མ་ཅན་ལས)སྲིད་པའི་འཇིགས་པ་འཕྲོག་མཛད་པ། །སྲིད་པའི་སྐྱོན་
གྱིས་གོས་མི་འགྱུར། །ཕུན་སུམ་ཚོགས་པ་ཀུན་གྱི་གནས། །ཁྱོད་ཀྱི་ཞབས་ལ་སྐྱབས་སུ་མཆི། །ཟད་
མེད་འཁོར་བའི་འཇིགས་པ་ལས། །བདག་ལ་སྐྱབས་ནི་གཞན་མ་མཆིས། །དེ་བས་ཐུགས་རྗེ་ཆེར་
མཛད་ནས། །དེ་རིང་བདག་ལ་སྐུ་དྲིན་མཛོད། །ཅེས་པ་དང༌། སྐྱེ་རྒ་འཆི་བ་ན་ཀྲ་ཡི། །ཆུ་སྲིན་ལ་
སོགས་འཇིགས་རུང་ཅན། །སྲིད་པའི་མཚོ་ལས་བདག་སྒྲོལ་མཛོད ། དེ་ཉིད་འདུས་པར)དགའ་ཆེན་སྟོན་
པ་ཁྱོད་གཅིག་བུ། །བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་བས། །དམ་
ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་
འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོ་
བདག་ནི་གཞུག་ཏུ་གསོལ། །ཞེས་པ་ལན་གསུམ་གྱིས་གསོལ་བ་གདབ་པོ། །དེ་ནས། མངལ་དུ་
མངལ་གནས་སྡུག་བསྔལ་དང་ནི་བཙའ་བའི་དུས་དང་བྱིས་པའི་དངོས་པོ་ལ་ཡང་སྡུག་བསྔལ་ཏེ། །
གཞོན་ནུ་ལང་ཚོ་དག་ལ་བུད་མེད་ནོར་དང་འབྱོར་པ་ཉམས་པའི་ཉོན་མོངས་སྡུག་བསྔལ་ཆེན་པོས་
གང༌། །རྒ་དང་འཆི་བའི་སྡུག་བསྔལ་ཉིད་དེ་སླར་ཡང་འགྲོ་བ་དྲུག་ཏུ་ངུ་འབོད་ལ་སོགས་འཇིགས་
སྟེར་བ། །འགྲོ་བ་འདི་དག་མ་ལུས་སྒྱུ་མ་ལ་རྨོངས་གྱུར་པས་སྡུག་བསྔལ་ལས་ནི་སྡུག་བསྔལ་འཛིན་
པའོ། །འཁོར་བར་མི་ཉིད་དུ་ནི་བརྒྱ་ལམ་ཞིག་ན་གྱུར་ཀྱང་ཆོས་ཀྱི་བློ་ནི་བརྒྱ་ལམ་ཞིག་ནའོ། །དེ་
ལས་དགེ་བའི་དབང་གིས་སངས་རྒྱས་ལ་ནི་རྗེས་ཆགས་གྱུར་ཀྱང་དང་པོའི་ཐེག་པར་རབ་ཏུ་འཇུག།
དེ་ལས་དཔལ་ལྡན་རྡོ་རྗེ་ཐེག་པ་བསྒོམ་པ་ལ་ནི་བློ་གྲོས་མ་ལུས་འཇུག་པ་བརྒྱ་ལམ་ནའོ། །དེ་ལས་
སངས་རྒྱས་ཉིད་འདོད་མཆོག་ཏུ་བདེ་བའི་གོ་འཕང་དག་ལ་འཇུག་པ་ཨེ་མ་ཤིན་ཏུ་དཀའ། །ཞེས་པ་
138



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ།
ངེས་འབྱུང་བསྐྱེད་ཅིང་། སླར་ཡང་སློབ་མ་ལ་གདམས་པའི་ཚུལ་དུ། བུ་ཚུར་ཤོག་ཅིག་ཐེག་ཆེན་
གྱིས། །ཚུལ་ཆེན་སྣོད་ནི་ཁྱོད་ཡིན་གྱིས། །གསང་སྔགས་སྤྱོད་ཚུལ་ཆོ་ག་ནི། །ཁྱོད་ལ་ཡང་དག་བསྟན་
པར་བྱ། །རྡོ་རྗེ་སྔགས་ཀྱི་མཐུ་ཡིས་ནི །དུས་གསུམ་འབྱུང་པའི་སངས་རྒྱས་རྣམས། །སྐུ་གསུང་ཐུགས་
ཀྱི་རྡོ་རྗེ་ཅན །ཡེ་ཤེས་མཉམ་མེད་ཡང་དག་བརྙེས། །གསང་བསྔགས་སྦྱོར་བ་མཉམ་མེད་པ། །གང་
གིས་ཤཱཀྱ་སེང་གེ་སོགས། །མཆོག་རྣམས་ཀྱིས་ནི་བདུད་ཀྱི་སྡེ། །མི་བཟད་ཆེན་པོའི་སྟོབས་ཆེན་
བཅོམ། །རྗེས་འཇུག་འཇིག་རྟེན་ཐུགས་ཆུད་དེ། །འཁོར་ལོ་བསྐོར་ནས་མྱ་ངན་འདས། །དེ་བས་ཀུན་
མཁྱེན་ཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག །ཅེས་པ་དང་། འཇིག་རྟེན་དུ་ནི་ཀུན་མཁྱེན་
དག །རེ་འགའ་འབྱུང་ངམ་མི་འབྱུང་སྲིད། ཨུ་དུམ་ཝ་རའི་མེ་ཏོག་བཞིན། །བརྒྱ་ལམ་ན་ནི་རེས་
འགའ་འབྱུང་། །གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་ནུས། །སྔགས་
ཀྱིས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན། །བསྐལ་པ་བྱེ་བ་དུ་མ་རུ། །སྔོན་དུ་
བསགས་པའི་སྡིག་པ་གང་། །དེ་དག་ཐམས་ཅད་འདི་ལྟ་བུའི། །དཀྱིལ་འཁོར་མཐོང་བས་ཟད་
འགྱུར་ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་གནས་ན་སྨོ་ཅི་དགོས། སྐྱོབ་པའི་
གསང་སྔགས་བཟླས་ན་ནི གོ་འཕང་བླ་ན་མེད་པར་འགྱུར། །སྤྱོད་མཆོག་འདི་ལ་གང་རྣམས་ཀྱི། །བློ་
གྲོས་ཤིན་ཏུ་དྲི་མ་མེད། །དེ་རྣམས་ཀྱིས་ནི་སྡུག་བསྔལ་ཀུན། །འབྱུང་བས་ངན་འགྲོ་རབ་ཏུ་ཞི། །
བདག་ཉིད་ཆེན་པོ་ཁྱེད་རྣམས་ཀྱིས། །རྙེད་པ་མཉམ་མེད་དེ་རིང་རྙེད། །གང་གིས་ཁྱེད་རྣམས་རྒྱལ་
བ་ཀུན། །སྲས་བཅས་རྣམས་ཀྱིས་བསྟན་པ་འདིར། །ཐམས་ཅད་ཡོངས་སུ་བཟུང་ནས་གནས། །
བདག་ཉིད་ཆེན་པོར་སྐྱེ་བར་འགྱུར། །དེ་ཡིས་ཁྱེད་རྣམས་ཐེག་ཆེན་ལ། །ལེགས་པར་སྐྱེ་བར་འགྱུར་
བ་ཡིན། །ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་དཔལ་དང་ལྡན། །གང་གིས་ཁྱེད་
རྣམས་འགྲོ་གྱུར་བ། །དེ་བཞིན་གཤེགས་པར་འགྱུར་བ་ཡིན། །ཞེས་བརྗོད་པས་སྤྲོ་བ་བསྐྱེད་དེ།
དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་
ལ་རྗེས་ཡིད་རང་། སངས་རྒྱས་བྱང་ཆུབ་ཡིད་ཀྱིས་བཟུང་། །ཞེས་པ་ལན་གསུམ་གྱིས་ཐུན་མོང་གི་
སྡོམ་པ་དང༌། འདོད་པའི་རྡོ་རྗེ་ལ་ནི་རྡོ་རྗེ་དྲིལ་བུའི་ཕྱག་རྒྱ་བླ་མ་དག་ཀྱང་སྤྱི་བོས་བཟུང་བར་
བགྱི། །རིན་ཆེན་ལ་ནི་སྦྱིན་པ་སྦྱིན་བགྱི་འཁོར་ལོ་འདི་ལ་རྒྱལ་བ་མཆོག་གི་དམ་ཚིག་བསྐྱང་བར་
139



་ ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བགྱི། །རལ་གྲི་ལ་ནི་མཆོད་པ་བགྱི་སྟེ་གསལ་བར་ཆུས་སྐྱེས་རིགས་ལ་སྡོམ་པ་དག་ཀྱང་བསྐྱང་
བར་བགྱི། །སེམས་ཅན་རྣམས་ནི་ཐར་པའི་སླད་དུ་རྒྱལ་བ་བསྐྱེད་མཛད་རིགས་ལ་བྱང་ཆུབ་བདག་
གིས་བསྐྱེད་པར་བགྱི། །ཞེས་པ་ལན་གསུམ་གྱིས་ཁྱད་པར་གྱི་སྡོམ་པ་བཟུང་ངོ༌། །དེ་ནས་སྔར་
བཞིན་དུ་སོ་ཤིང་དོར་ཏེ། ཝཾ་ལས་སྐྱེས་པའི་ཆུ་ཝཾ་བཟླས་པས་ཁ་བཀྲུས་ནས་དྲི་ཞིམ་པོའི་ཆུ་ཁྱོར་བ་
གསུམ་འཐུངས་ཏེ། །ཨོ་ཧྲིབི་ཤུད་དྷ་སརྦ་དྷརྨ་སརྦ་པཱ་པ་ནིཉྩ་ཨ་སྱ་ཤོ་དྷ་ཡ་ཤོ་དྷ་ཡ་སརྦ་བི་ཀལ་
པཱན་ཨ་པ་ན་ཡ་ཧཱུྃ་ཞེས་བརྗོད་ཅིང་།།དཔྲལ་བ་དང་མགྲིན་པ་དང་སྙིང་ཁ་དང་ལྟེ་བ་དང་གཙུར་
གཏོར་དང་གསང་གནས་སུ་ཨོཾ་ཨཱཿཧཱུྃ་ཧོ༔ཧཾ་ཀྵ་ཞེས་པ་རིགས་དྲུག་གིས་བསྲུང་བ་བྱས་ལ་དྲིལ་
བུ་དཀྲོལ་ཞིང་།ཡེ་ཤེས་འབེབས་པ་དང་མཚུངས་པའི་རོལ་མོ་བྱ)ཨོཾ་ཨ་ཨཱ་ཨཱི ཨབཛྲ་སཏཱ་མ་ཧཱ་སུ་ཁ་བཛྲ་ཀ་ལ་
ཙཀྲ་ཤི་ཥ་སུ་ཨ་བྷི་མུ་ཁོ་བྷ་ཝ་སན་ཏུཏྟཾ་བྷ་ཝ་ཝ་ར་དོ་བྷ་ཝ་ཀཱ་ཡ་ཝཱཀ་ཙིཏ་ཏ་ཨདྷིཥྛ་ནཾ་ཀུ་རུ་ཀུ་རུ་
སྭཱཧཱ། ཞེས་པ་རྡོ་རྗེ་སེམས་དཔའ་བསྐུལ་ལོ། །དེ་ནས་ཨོཾ་བུད་དྷ་མེ་ཏྲ་རཀྵ་རཀཱ་སཏྭན་སྭཱཧཱ་ཞེས་
པས་དཔུང་པ་ལ་སྲུང་སྐུད་བཅིངས་བ་དང༌། ཧཱུྃ་དང་དྷི༔ལས་བྱུང་བའི་ཀུ་ཤ་ལ་ཧཱུཾ་དང་དྷིཋབཟླས་
པ་སྟན་དང་སྔས་ཀྱི་དོན་དུ་བླངས་ཏེ། ཨོཾ་བཛྲ་ཏཁྱུ་བོ་ཞེས་ཀྱང་བཟླས་ནས་སྔར་བུམ་པ་ལ་སོགས་
སྟ་གོན་མངོན་དུ་གནས་པའི་ལྷོ་ཕྱོགས་སུ་ཨོཾ་བཛྲ་ཀ་མ་ལ་ད་ལ་གནྡྷེ་ཤ་ཡེ་བཛྲ་སུ་ཁ་མ་ཧཱ་ནི་་་་་
ཀ་རོ་མི། ཡ་ཐཱ་ཏ་ཐཱ་ག་ཏེ་ན་ཀྲི་ཏ་ཧཧཱསཱཧཱ་ཞེས་པས་མལ་སྟན་བྱིན་གྱིས་བརླབས་པ་ལ་མགོ་བོ་
ནུབ་ཏུ་ཕྱོགས་པས་ཉལ་བར་མོས་པའམ་ཉལ་བས་རྨི་ལམ་མཚན་མ་བརྟག་པར་བྱས་ཏེ་སློབ་མ་སྟ་
གོན་ནོ། །མལ་སྟན་དང་དང་བཅས་པ་སྟ་གོན་གྱི་ཆོ་ག་རྫོགས་སོ།། ༈ །
དེ་ནས་ཐིག་གདབ་ཚོན་དགྱེ་བུམ་པ་ལ་སོགས་དགོད། །སྦྱིན་སྲེག་བྱ་སྟེ་སྒྲུབ་ཅིང་མཆོད་པ་
ཡིས། །དཀྱིལ་འཁོར་ཆེན་པོར་སློབ་མ་འཇུག་པ་རྣམས། །དབང་གིས་སྔོན་དུ་འགྲོ་བའི་ཆོ་ག་ཡིན། །
ཞེས་པའི་སྡོམ་བཞིན་དུ་འཇུག་པ་ལས་ཐིག་རྩ་སོ་སོའི་ལག་ལེན་བཞིན་དུ་འཇུག་པ་ནི་ཐིག་་་་་་
གདབས་པའོ། །དེ་ནས་དྲི་དང་མེ་ཏོག་ལ་སོགས་པས་མཆོད་བསྟོད་བྱས་ཏེ་རྡུལ་ཚོན་རྣམས་ཀྱིས་
དབུས་ཀྱི་ཁུང་བུ་བཀང་ཞིང་རྡོ་རྗེའི་གླུ་བླངས་ནས། སེམས་ཅན་རྣམས་ནི་ཐར་པའི་སླད་དུ་ཆེ་གེ་མོ་
བདག་ཀྱང་གཙོ་བོའི་དཀྱིལ་འཁོར་དག་ནི་བཞེངས་པར་བགྱིད། །ཅེས་པ་ལ་སོགས་པས་སྔར་
140



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། །
བཞིན་གསོལ་བ་བཏབ་ལ། ཨོ་རེ་ཁཱ་ས་མ་ཡ་ཨཱ༔ཧཱུྃ་ཞེས་བརྗོད་ནས་སློབ་དཔོན་གྱིས་ཁུ་ཚུར་གཡོན་
པས་དབང་ལྡན་ནས་བརྩམས་ཏེ་གཡས་བསྐོར་གྱིས་ཐོག་མར་བྲིས་ཤིང་སློབ་མ་རྣམས་ཀྱིས་ཀྱང་
རིམ་པས་བྲིས་ཏེ་ཁ་དོག་དང་མཚན་མ་ལ་སོགས་རྒྱུད་དང་སྒྲུབ་ཐབས་བཞིན་དུ་བྲི་བ་ནི་ཚོན་དགྱེ་
བའོ། ། །
དེ་ནས་བུམ་པ་ལྔ་ཡིན་ན་ཕྱོགས་བཞིར་རེ་རེ་དང་ཤར་གྱི་ཤར་དུ་རྒྱལ་བའི་བུམ་པ་དྲུག་པ་རྣམ་
རྒྱལ་གྱི་དུང་ཆོས་དང་བཅས་པའམ། བཅུ་ཡིན་ན་ཕྱོགས་མཚམས་བརྒྱད་དང་ཤར་ནུབ་ཀྱི་བུམ་པ་
ལས་སོར་གཉིས་རེ་སྤངས་བའི་ཕྱི་རོལ་ཏུ་རྒྱལ་བ་དང་རྣམ་པར་རྒྱལ་བ་ཆེན་པོའི་བུམ་པ་བཅུ་
གཅིག་པ་རྣམ་རྒྱལ་ཆེན་པོའི་དུང་གིས་བརྒྱན་པ་དགོད་ཅིང་། ཅོད་པན་ལ་སོགས་པ་དབང་རྫས་
དང་དཀྱིལ་འཁོར་ལ་མཁོ་བ་མཐའ་དག་ཚོགས་པར་བྱ་བ་ནི་བུམ་པ་ལ་སོགས་པ་དགོད་པའོ། །དེ་
ནས་རང་ངམ་སློབ་མ་ཆོ་ག་མཁས་པས་ལས་ཐམས་ཅད་ལ་སོགས་པའི་སྦྱིན་སྲེག་བྱ་བ་མ་འཁྲུགས་
པར་བསྒྲུབ་པ་ནི་སྦྱིན་སྲེག་གི་ཆོ་གའོ། །
དེ་ནས་གཙོ་བོའི་ཤར་གྱི་ཞལ་ལ་མངོན་པར་ཕྱོགས་ཏེ་སྒྲུབ་ཐབས་བཞིན་དུ་ལྷའི་རྣལ་འབྱོར་
རྫོགས་པར་བསྒོམས་ནས་རྡུལ་ཚོན་གྱི་དཀྱིལ་འཁོར་དུ་རྟེན་དང་བརྟེན་པའི་འཁོར་ལོ་གསལ་
བཏབ་སྟེ་ཡེ་ཤེས་ཀྱི་འཁོར་ལོ་དང་རོ་མཉམ་པར་བྱས་པ་ལ་ཨོཾ་ཨཱ༔ཧཱུྃ་ཧོཏྲེ་དྷ་དུ་ཀེ་ཤྭ་ར་ཀ་ལ་ཙཀྲ་
ཨཧཱུྃ་པྲ་ཏིཙྪ་ས་པ་རི་ཝཱ་ར། སྭ་བྷ་ག་ཝཱན་མེ་ཝ་དོ་བྷ་ཝ་ཤི་ཏྟཱ་ཎཾ་ཙ་ཞེས་པས་གསོལ་བ་བཏབ་ནས་
རྡུལ་ཚོན་གྱི་ཕྱི་རོལ་ཏུ་བྱུགས་པའི་མཎྜལ་བྱས་ཏེ་མཆོད་ཡོན་དབུལ་ལོ། ། དེ་ནས་རྣམ་རྒྱལ་བུམ་
པའི་མདུན་ཡང་དུ་དྲི་བཟངས་ཀྱི་མཎྜལ་གཞན་པ་ཞིག་བྱས་ལ་དེར་དྲི་ལ་སོགས་པའི་མཆོད་པ་་་་་
རྣམས་དང་ཞབས་བསིལ་ལ་སོགས་པ། ཨོཾ་བྷུད་དྷ་ཡ་ན་མཿཞེས་པ་ལ་སོགས་སོ་སོའི་མཚན་སྔོན་
དུ་འགྲོ་བས་དབུལ་ཞིང༌། དེ་བཞིན་དུ་དཀྱིལ་འཁོར་གྱི་ཕྱི་རོལ་ཕྱོགས་མཚམས་ཐམས་ཅད་ནས་
མཆོད་པ་རྒྱས་པར་དབུལ་སྟེ། དེའང་འབྱོར་པའི་དབྱེ་བས་ཨིན་ཏྲ་ནི་ལ་སོགས་པའི་རིན་པོ་ཆེ་དང་
གསེར་དང་མེ་ཏོག་སྣ་ཚོགས་དང་ཁ་དོག་ལྔའི་གོས་རྣམ་པར་བཀྲ་བ་དང་དྲིལ་བུ་དང་མེ་ལོང་དང་
གདུགས་དང་རྒྱལ་མཚན་དང་བ་དན་ལ་སོགས་པ་དངོས་དང་ཡིད་ལས་བྱུང་པའི་མཆོད་པས་ན་་་་
དུ་དཀྱིལ་འཁོར་གྱི་ལྷ་ལ་མཆོད་ཅིང་བསྟོད་ནས་ཡོད་ན་སྒྲུབ་པའི་གྲོགས་པོ་སྔགས་ཟློས་པ་དཀྱིལ་
II



སྤྱིའི་དེབ་བཅུ་དྲུག་པ།
རོ་ནང་དཔེ་ཚོགས།
འཁོར་དུ་བཞག་པའམ་མ་བཞག་ཀྱང་རུང་སྟེ་རང་ཉིད་ཕྱིར་བྱུང་ནས་འདོད་པའི་ལྷ་དང་དབང་པོ་
ལ་སོགས་པ་རྣམས་ལ་གཏོར་མ་རྒྱ་ཆེར་དབུལ་བ་ནི་དཀྱིལ་འཁོར་ཆེན་པོ་སྒྲུབ་ཅིང་མཆོད་པའོ། །
སླར་ཡང་བླ་མ་དང་གཙོ་བོ་ཐ་མི་དད་པ་ལ་མཎྜལ་ཕུལ་ནས། བདག་ནི་མི་བཟད་འཁོར་བས་
འཇིགས་པས་དེ་རིང་ཉིད་ནས་རྒྱལ་བ་རྣམས་ལ་ལྷག་པར་སྐྱབས་སུ་མཆི། །ངེས་པར་སྲིད་པའི་
འཇིགས་འཕྲོག་ཁྱོད་ཀྱི་ཞབས་གྱི་ཆུ་སྐྱེས་དག་ལ་ལུས་ངག་སེམས་ནི་དག་པས་སོ། །དགའ་ཆེན་སྟོན་པ་
མངལ་དུ་དང་དཀོན་མཆོག་གསུམ་འདིར་ཡང་བརྗོད༽ཞེས་པ་ལན་གསུམ་གྱིས་གསོལ་བ་གདབ་ཅིང༌། འདོད་པའི་
རྡོ་རྗེ་ལ་ནི། ཞེས་སོགས་ལན་གསུམ་གྱིས་སྡོམ་པ་བཟུང་སྟེ་ཁྲུས་བྱས་ལ་ཡོལ་བའི་ཕྱི་རོལ་ཏུ་འཁོད་
པར་མོས་པས་སྔར་བཞིན་སོ་ཤིང་དོར་བ་དང་ཁྱོར་ཆུ་འཐུངས་ལ། ཨོཾ་ཨཱ༔ཧཱུྃ་ཧོ༔ཧཾ་ཀཱཋཞེས་པས་
བསྲུང་བ་བྱས་ཏེ། ཨོཾ་སརྦ་ཏ་ཐཱ་ག་ཏཱ་ཨ་ནུད་ཏ་རཱ་བོ་དྷི་ཨ་ལཾ་ཀ་ར་ཝ་ཏྲ་པཱུ་ཛ་མེ་གྷ་ས་མུ་ཏྲ་སྤ་ར་ཎ་
ས་མ་ཡེ་ཧཱུྃ་ཞེས་པས་སྨད་གཡོག་དང་། ཨོཾ་བཛྲ་རཀྵ་ཧཱུྃ་ཞེས་པས་སྟོད་གཡོག་དང༌། ཨོཾ་བཛྲ་ཨུཥཱི་ཥ་
ཧཱུྃ་ཕཊ་ཅེས་པས་གཙུག་ཏོར་བླང་ཞིང་(ཕྱག་རྒྱ་བླ་ཙམ ཨོཾ་དྭཱ་ད་ཤ་ཨོཾ་ག་ནི་རོ་དྷ་ཀཱ་ར་ཎི་ཧཱུྃ་ཕཊ་ཞེས་
པས་མིག་དར་བཅིངས་ནས། ཨཱཁཾ་ཝཱི་ར་ཧཱུཾ་ཞེས་པས་མེ་ཏོག་གི་ཕྲེང་བ་གཟུང་བ་ལ་བླ་མས་དགའ་
བ་ལ་དགའ་ཁྱོད་སུ་ཀྱེ། ཞེས་དྲིས་པའི་ལན་དུ། བདེ་ཆེན་བདག་ནི་སྐལ་བ་བཟང་། །ཞེས་བརྗོད་
པར་མོས་པས་རྡོ་རྗེ་མེ་ཏོག་དང་བཅས་པ་ (ཟླ་བའི་དཀྱིལ་འཁོར་ཞེས སྙིང་ཁར་བཟུང་ལ། ཨོཾ་སརྦ་ཡོ་ག་
ཙིཏ་ཏཾ་ཨུད་པ་ཏ་ཡ་མི་ཞེས་པས་སེམས་བསྐྱེད་ནས། ཨོཾ་སུ་ར་ཏ་ས་མ་ཡ་སཱུ་ཧོ༔ སིདྨ་བཛྲ་ཡ་ཐཱ་སུ་
ཁཾ་ཞེས་བརྗོད་དེ། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་འགྱུར་
གྱིས། ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་པའི་དཀྱིལ་འཁོར་དུ་མ་
ཞུགས་པ་རྣམས་ལ་སྨྲ་བར་མི་བྱ་ཞིང་མ་དད་པར་ཡང་མི་བྱའོ། །ཞེས་བླ་མའི་གསུང་དུ་མོས་པས་
བརྗོད་ཅིང་དོན་བསམ་པ་ནི་ཕྱི་ཡི་འཇུག་པའོ། །དེ་ནས་ཨོཾ་ཡ་མཱན་ཏཀྲིད་ཧཱུྃ་ཞེས་པ་དང་། ཨ་ཁཾ་ཝཱི་
ར་ཧཱུྃ་ཞེས་པས་ཡོལ་བའི་ནང་དུ་ཞུགས་ནས། མ་ཧཱ་ར་ཏ། སུ་ཌྷ་ཊ། སུ་ཏོ་། སུ་སུ་ཁོ། བཛྲ་སཏཱ། ཨ་
དྷ་སི་དྡྷཾ། མཾ། ཞེས་འདོན་ཅིང་བསྐོར་བ་བྱ་སྟེ་དཀྱིལ་འཁོར་གྱི་ཤར་སྒོར་ཐལ་མོ་སྦྱར་བར། ཨོཾ་སརྦ་
ཏ་ཐཱ་ག་ཏཱ་པུ་ཛ། ཨུ་པ་སྦྲ་ནཱ་ཡ་མཱ་ནཱི་ནཱིརཱ་ཏ་ཡ་མི། སརྦ་ཏ་ཐཱ་ག་ཏ་བཛྲ་སཏཱ། ཨ་དྷི་ཏིཥཱ་མཾ། ཞེས་
142



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། པོད་དང་པོ།
པ་དང་
། ནུབ་སྒོར། ཨོཾ་སརྦ་བུད་དྷེ་པཱུ་ཛཱ། ཨུ་པ་སྦྲ་ན་ཡ་ཨད་མཱ་ནཱི་ནཱིནཱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་
བྷེ་རོ་ཙ་ནཨ་དྷི་ཏིཥྛ་མཾ། ཞེས་པ་དང་། ལྷོ་སྒོར། ཨོཾ་སརྦ་ཏ་ཐཱ་ག་ཏ་པཱུ་ཛཱ། ཨ་བྷི་ཥེ་ཀཱ་ཡ་ཨད་མཱ་ནཱི་
ནཱིརླུ་ཏ་ཡཱ་མཱི། སརྦ་ཏ་ཐཱ་ག་ཏ་བཛྲ། རཏྣ་ཨ་བྷི་ཥིཉྩམཾ། ཞེས་པ་དང་། བྱང་སྒོར། ཨོཾ་སརྦ་ཏ་ཐཱ་ག་ཏ་
པཱུ་ཛཱ། པྲ་ཝར་ཏ་ནཱ་ཡ་ཨཱད་མཱ་ནི་ནཱིརླུ་ཏ་ཡ་མི། སརྦ་ཏ་ཐཱ་ག་ཏ་བཛྲ་དྷརྨ། པྲ་ཝར་ཏ་ཡ་མི། ཞེས་
པ་དང༌། ཡང་ཤར་སྒོར་ཨོཾ་སརྦ་ཏ་ཐཱ་ག་ཏ་པཱུ་ཛཱ། ཀརྨ་ཎི་ཨཱད་མཱ་ནཾ་ནིརཱཏ་ཡཱ་མཱི། སརྦ་ཏ་ཐཱ་ག་ཏ།
བཛྲ་ཀརྨ་ཀུ་རུ་ཀུ་རུ་མཾ་ཞེས་པས་དཀྱིལ་འཁོར་དུ་ཕྱག་འཚལ་ནས། ཨོཾ་གུ་རུ་ཙ་ར་ཎ་ཨུ་ཕ་སྦྲ་ནཱ་ཡ།
ཨཱད་མཱ་ནཾ་ནིརླུ་ཏ་ཡཱ་མཱིཙཨོཾ་སརྦ་ས་ཏཱ་པ་རི་ཏྲ་ས་ན་ཨནྣཾ། ཨཱད་མཱ་ནཱི་ནིརླུ་ཏ་ཡཱ་མཱིཞེས་པས་བླ་མ་ལ་
ཕྱག་འཚལ་ཞིང་། དེས་ཀྱང་འདི་སྐད་གསུང་བར་མོས་པས། དེང་ཁྱོད་དེ་བཞིན་གཤེགས་པ་ཐམས་
ཅད་ཀྱི་རིགས་སུ་ཞུགས་ཀྱིས། དེས་ན་ངས་ཁྱོད་ལ་རྡོ་རྗེ་ཡེ་ཤེས་བསྐྱེད་པར་བྱ་སྟེ། ཡེ་ཤེས་གང་
གིས་ཁྱོད་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་ཀྱང་ཐོབ་པར་འགྱུར་ན་དངོས་གྲུབ་
གཞན་ལྟ་ཅི་སྨོས། ཁྱོད་ཀྱིས་ཀྱང་འདི་དཀྱིལ་འཁོར་ཆེན་པོ་མ་མཐོང་པ་རྣམས་ཀྱི་མདུན་དུ་སྨྲ་བར་
མི་བྱ་སྟེ་ཁྱོད་མ་ཚིག་ཉམས་པར་གྱུར་ཏ་རེ། ཞེས་བརྗོད་ཅིང་མགོ་བོར་དྲིལ་བུ་དཀྲོལ་ནས་རྡོ་རྗེ་
བཞག་ལ། འདི་ཁྱོད་དམ་ཚིག་རྡོ་རྗེ་སྟེ། །གལ་ཏེ་ཁྱོད་ཀྱིས་འགའ་ཞིག་ལ། །འདི་སྨྲས་ན་ནི་སྤྱི་
བོ་འགེམས། །ཞེས་པ་དང་། སྙིང་ཀར་རྡོ་རྗེ་བཟུང་ལ། ཨོཾ་རྡོ་རྗེ་སེམས་དཔའ་དེང་ཁྱོད་ཀྱིས། །སྙིང་
ལ་ཡང་དག་འཇུག་པར་འགྱུར། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས། ཞེས་
པ་དང་། བདུད་རྩིའི་རིལ་བུ་སྦྱར་བའི་ཆུ་ཁར་བཞག་ཅིང་། འདི་ནི་ཁྱོད་ཀྱིས་དམྱལ་བའི་ཆུ། །དམ་
ཚིག་འདས་ན་སྲེག་པར་བྱེད། དམ་ཚིག་བསྲུངས་ན་དངོས་གྲུབ་འགྲུབ། རྡོ་རྗེ་བདུད་རྩིའི་ཆུ་འཐུང་
ཞིག །ཨོཾ་པཉྩ་ཨ་མྲི་ཏ་ཨུ་ད་ཀ་ཐཞེས་པ་དང༌། སྤྱི་བོར་རྡོ་རྗེ་བཞག་ནས། དེང་ནས་བརྩམས་ཏེ་བུ་
ཁྱོད་ཀྱི་དཔལ་དུས་ཀྱི་འཁོར་ལོ་ང་ཡིན་གྱིས། ངས་འདི་གྱིས་ཤིག་ཅེས་གང་བསྒོ་བ་དེ་བུ་ཁྱོད་ཀྱིས་
བྱ་དགོས་སོ། ཁྱོད་གྱིས་ང་ལ་བརྙས་པར་ཡང་མི་བྱ་སྟེ། ཁྱོད་ཡ་ང་བ་མ་སྤངས་པར་ཚེའི་དུས་བྱས་
ནས། སེམས་ཅན་དམྱལ་བར་ལྟུང་བར་གྱུར་ཏ་རེ། ཞེས་བརྗོད་ཅིང་དམ་ལ་བཞག་ནས་སློབ་མ་རང་
སྐད་ཅིག་གིས་དུས་ཀྱི་འཁོར་ལོ་རྡོ་རྗེ་ཤུགས་སུ་བསྐྱེད་ལ། དེ་བཞིན་གཤེགས་པ་ཐམས་ཅད་ཀྱིས་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བྱིན་གྱིས་བརླབ་དུ་གསོལ། རྡོ་རྗེ་སེམས་དཔའ་བདག་ལ་འབབ་པར་གྱུར་ཅིག །ཅེས་གསོལ་བ་
ལན་གསུམ་བཏབ་སྟེ། ལྟེ་བར་དུས་མེའི་སྟེང་ དུ་ཧོ་སེར་པོ་དང༌། སྙིང་ཁར་རླུང་དང་སྒྲ་གཅན་
གྱི་སྟེང་དུ་ཧཱུྃ་ནག་པོ་དང་། མགྲིན་པར་མེ་དང་ཉི་མའི་སྟེང་དུ་ཨདམར་པོ་དང་། དཔྲལ་བར་ཆུ་དང་
ཟླ་བའི་སྟེང་དུ་ཨོཾ་དཀར་པོ་བསྒོམ་ཞིང་རྐང་པའི་འོག་ཏུ་རླུང་གི་དཀྱིལ་འཁོར་གྱིས་སྦྱར་བའི་མེའི་
དཀྱིལ་འཁོར་གྲུ་གསུམ་དྷེདམར་སེར་འབར་ཞིང་འོད་ཟེར་འཕྲོ་བས་ལུས་འདེགས་ཤིང་མེ་འོད་
རྐང་བའི་ནང་ནས་ཞུགས་པའི་ལྟེ་བའི་ཧོ་ལ་སོགས་པ་ཆེར་འབར་ཏེ་སྙིང་ཁའི་ས་བོན་ལས་འཕྲོས་
པའི་འོད་ཟེར་མཐའ་ཡས་པས་སྐུ་དང་གསུང་དང་ཐུགས་དང་ཡེ་ཤེས་ཀྱི་རྡོ་རྗེ་དཔག་ཏུ་མེད་པ་སྤྱན་
དྲངས་ནས་ལུས་ཀྱི་ཡི་གེ་བཞི་ལ་ཐིམ་པས་བདེ་བ་ཆེན་པོ་འབར་བའི་དམིགས་པ་གསལ་པོ་དང༌།།
ཤ་ལྔ་བདུད་རྩི་ལྔའི་སྤོས་ཀྱི་བྱུག་པ་དང་དྲིལ་བུ་དཀྲོལ་བ་ལྷན་ཅིག་དུ་ཨོ་ཨཱར་ར་ར་ར་ལ་ལ་ལ་ལ་
བཛྲ་ཨཱ་བེ་ཤ་ཡ་ཧཱུྃ་ཞེས་པས་ཡེ་ཤེས་ཕབ་ནས་ཨོཾ་ཨཱཿཧཱུྃ་བཟླས་པའི་མེ་ཏོག་མགོ་བོར་བཞག་ཅིང་རྡོ་
རྗེ་དྲུག་གིས་བསྲུང་བ་བྱའོ། །དེ་ནས། འཚེ་དང་མི་བདེན་གཞན་གྱི་བུད་མེད་སྤང་བྱ་གཞན་གྱི་ནོར་
དང་ཆང་གི་བཏུང་བ་དེ་བཞིན་ཉིད། །འཁོར་བར་རྡོ་རྗེའི་ཞགས་པ་དག་སྟེ་རང་གི་དགེ་བ་འཇོམས་
བྱེད་སྡིག་པ་ལྔ་པོ་འདི་དག་གོ །གང་ཞིག་གང་གིས་དུས་སུ་འབྱུང་བ་ལྷ་དང་མི་ཡི་བླ་མ་དེ་ཡི་མཚན་
གྱིས་རབ་གནང་བ། །སྣ་ཚོགས་གཙོ་བོའི་བཀའ་འདི་སྲིད་པའི་འཇིགས་པ་འཇོམས་པ་དག་སྟེ་
བདག་གིས་ཀྱང་ནི་བསྐྱང་བར་བགྱི ། ཆོ་ལོ་ཁ་ན་མ་ཐོ་བཅས་པའི་ཟས་དང་ཚིག་ངན་ཀློག་དང་
འབྱུང་པོ་ལྷ་མིན་དབང་པོའི་ཆོས། །བ་ལང་བྱིས་པ་བུད་མེད་སྐྱེས་པ་རྣམས་དང་ལྷ་མིའི་བླ་མ་གསོད་
པ་ལྔ་ནི་མི་བགྱིད་ཞིང༌། །གྲོགས་པོ་རྗེ་བོ་རྣམས་དང་ལྷ་དང་མི་ཡི་བླ་ལ་དགེ་འདུན་ཡིད་བརྟན་
རྣམས་ལ་འཁུ་བ་དང་། །དབང་པོ་རྣམས་ནི་ཀུན་ནས་ཆགས་པ་དག་ཀྱང་མི་བགྱིད་དེ་ལྟར་སྲིད་པའི་
བདག་པོའི་བརྟུལ་ཞུགས་ཉི་ཤུ་ལྔ། །ཞེས་བརྗོད་ལ་དོན་བསམ་མོ། །དེ་ནས་བླ་མའི་གསུང་དུ་མོས་
པས། ཡང་དག་པ་ཡི་དཀྱིལ་འཁོར་འདིར། །བདག་གིས་སློབ་མ་གཞུག་པར་བགྱི། །ལྷ་རྣམས་
རིགས་ཀྱི་རིམ་པ་ནི། །བསོད་ནམས་ཇི་ལྟ་དེ་ལྟར་ཤོག །འདི་ཡི་དངོས་གྲུབ་ཅི་འདྲར་འགྱུར་། །
རིགས་ནི་གང་གིས་སྣོད་དུ་རུང༌། །བསོད་ནམས་མཐུ་ཡང་ཇི་ལྟ་བར། །དེ་འདྲ་དཀྱིལ་འཁོར་དུ་གྱུར་
གཅིག །ཅེས་བརྗོད་དེ་མིག་དར་དང་བཅས་པའི་སྙིང་ཁར་ཨོཾ་ཨཱ༔ཧཱུྃ་བཟླས་པའི་མེ་ཏོག་ཕྲེང་བ་
I



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ།
པོད་དང་པོ།
བཟུང་སྟེ་ཨོཾ་སརྦ་ཏ་ཐཱ་ག་ཏ་ཀུ་ལ་བི་ཤོ་དྷ་ནི་སྭཱཧཱ། ཞེས་པས་མཎྜལ་གྱི་སྟེང་དུ་མེ་ཏོག་དོར་བ་དང༌།
ཨོ་དི་བྱ་ཨིན་ཌི་ཡ་ནི་ཨུད་གྷ་ཊ་ཡ་སྭཱཧཱ་ཞེས་པ་དང༌། མིག་ལ་རྡོ་རྗེ་གཏུག་ཅིང་)ཨོཾ་རྡོ་རྗེ་སེམས་དཔའ་དེང་
ཁྱོད་ཀྱི། །མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་འགྱུར་ཏེ། རྡོ་རྗེའི་མིག་
ནི་བླ་ན་མེད །ཅེས་བརྗོད་ཅིང་མེ་ཏོག་ཕྲེང་བ་མགོ་བོ་ལ་གཞག་ནས། སེམས་དཔའ་སྟོབས་ཆེན་
ཁྱོད་ཀྱིས་ནི། །འདི་ནི་རབ་ཏུ་བཟུང་བར་གྱིས། །ཞེས་པ་དང༌། མེ་ཏོག་གང་དུ་ལྷུང་གྱུར་པ། །དེ་ནི་
ཁྱོད་ཀྱི་རིགས་ཀྱི་ལྷ། །ཞེས་བརྗོད་ཅིང་དཀྱིལ་འཁོར་བལྟས་ལ། ད་ནི་དད་པའི་ཤུགས་ཀྱིས་སུ། །
དཀྱིལ་འཁོར་བཟང་པོ་འདི་ལ་ལྟོས། །ཁྱོད་ནི་སངས་རྒྱས་རིགས་སུ་སྐྱེས། །སྔགས་དང་ཕྱག་རྒྱས་
བྱིན་གྱིས་བརླབས། །དངོས་གྲུབ་ཐམས་ཅད་ཕུན་ཚོགས་དང༌། །དམ་ཚིག་མཆོག་ཏུ་ཁྱོད་འགྱུར་
གྱིས། །རྡོ་རྗེ་པད་མ་མཆོག་ལ་རོལ། །གསང་སྔགས་རྣམས་ལ་བསྒྲུབ་པ་གྱིས། ཞེས་བླ་མའི་གསུང་དུ་
མོས་ཤིང་རང་གིས་ཀྱང་། ཨོ་རྡོ་རྗེའི་དཀྱིལ་འཁོར་ཆེན་པོར་བདག་ཞུགས་སོ། །རྣལ་འབྱོར་དཀྱིལ་
འཁོར་དཀྱིལ་འཁོར་ཆེན་པོར་བདག་གིས་མཐོང་། །གསང་བའི་དཀྱིལ་འཁོར་དཀྱིལ་འཁོར་ཆེན་
པོར་བདག་དབང་བསྐུར། །ཧོ༔ཧོ༔ཧོ༔ཞེས་ཆེད་དུ་བརྗོད་པ་ནི། །དཀྱིལ་འཁོར་དུ་འཇུག་པ་སྟེ་དབང་
གིས་སྔོན་དུ་འགྲོ་བའི་ཆོ་གའོ།། ༈ །།
དེ་ནས། ཆུ་དང་ཅོད་པན་དེ་བཞིན་དར་དབྱངས་དང་། །རྡོ་རྗེ་དྲིལ་བུ་བརྟུལ་ཞུགས་མིང་དང་
ནི༑ ༑རྗེས་གནང་དབང་སྟེ་རྣམ་བདུན་བསོད་ནམས་རྒྱུར། །སློབ་མ་འབྲིང་པོའི་དཀྱིལ་འཁོར་
བཞེངས་ལ་བླང་། །ཞེས་པ་ལྟར་དབང་བདུན་ལ་འཇུག་པའི་དོན་དུ་བླ་མ་དང་དཀྱིལ་འཁོར་གྱི་གཙོ་
བོ་དབྱེར་མེད་ལ་མཎྜལ་ཕུལ་ནས། བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཇི་ལྟར་སྩལ་བ་
ལྟར། །བདག་ཀྱང་སྐྱབ་པའི་དོན་གྱི་ཕྱིར། །ནམ་མཁའི་རྡོ་རྗེ་དིང་བདག་སྩོལ། །ཞེས་ལན་གསུམ་
གསོལ་བ་གདབ་ཅིང་ལག་པ་གཡས་གཡོན་དུ་གཟུང་བའི་ཡུངས་དཀར་གཡོན་དུ་བསྐོར་ཞིང་ཨོ་་་་
སརྦ་པཱ་པཾ་ད་ཧ་ན་བཛྲ་ཡ་བཛྲ་སཏྭ་སྱ་སརྦ་པཱ་པཾ་ད་ཧ་ད་ཧ་སྭཱཧཱ། ཞེས་བཟླས་ཤིང་མེ་ལ་དོར་ཏེ་
གཡས་སུ་བསྐོར་བས་ཀྱང་ངོ༌། །དེ་བཞིན་དུ་ཆུ་དང་ཁཾ་ཕོར་དཀར་པོ་དང་བ་ལྕིའི་ཆངས་བུ་དུར་བའི་
མྱུ་གུ་དང་བཅས་པ་དང་ཟན་ཆངས་དང་སེང་རས་ཀྱིས་ཀྱང་བསྐོར་ཞིང་བྱབས་ནས་དོར་བར་བྱས་
ཏེ་འོན་ཀྱང་འདི་དག་མེ་ལ་དོར་བ་ནི་མ་ཡིན་ནོ། །དེ་ནས་ལག་པས་ཉེ་རེག་བྱས་ལ་སྙིང་ཁར་དྲི་ཡི་
145



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བྱུག་པ་དང་མགོ་བོར་མེ་ཏོག་གི་ཕྲེང་བ་དང་མདུན་དུ་མཆོད་ཡོན་ཕུལ་ནས་མར་མེས་ཀྱང་བསྐོར་
ཞིང་ཨོཾ་ཨཱབིགྷཱ་ཨན་ཏཀྲིད་ཧཱུྃ་ཞེས་པ་དང་སྤོས་དཀར་གྱིས་བདུགས་ཏེ་ཁྲུས་སྟེགས་ཀྱི་ས་ལ་འདུག་
པ་ནི་སྦྱང་བའི་རིམ་པའོ། ། 1:|:ཀྱི་
དེ་ནས་ཆུའི་ ཆུ་དང་ཅོད་པན་གྱི་དབང་གི་དོན་དུ་(བདག་གཞན་ལུས་ངག་ཡིད་གསུམ་དགེ་ཚོགས་རྣམས་ཞེས་སོགས་ཀྱི་
ཚིག་གིས་མཎྜལ་ཕུལ་ལ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཨཱ་ཨཱི་རཱི་ཨཱུ་ལཱི་བཛྲ་ཌཱ་ཀི་ནྱབཛྲ་ཨ་མྲྀ་ཏ་གྷ་
ཊེར་ཨ་བྷི་ཥཉྩ་ཏུ་ཚྭ་ཞེས་པ་ལན་གསུམ་གྱིས་གསོལ་བ་གདབ་པོ། །དེ་ནས། རྡོ་རྗེ་ཅན་གྱི་སངས་
རྒྱས་ལ། །འགྲོ་བ་སྐྱབ་ཕྱིར་དབང་སྐུར་ནི། །ཡོན་ཏན་འབྱུང་གནས་ཇི་ལྟར་སྩལ། །དེ་ལྟར་འདི་ལ་
བསྩལ་དུ་གསོལ། །ཞེས་བླ་མའི་གསུང་དུ་མོས་ལ་བརྗོད་མ་ཐག་དེ་བཞིན་གཤེགས་པ་རྣམས་
ཤེས་རབ་ལ་སྙོམས་པར་ཞུགས་པའི་སྐུའི་དབྱིབས་བརྒྱུད་ནས་རང་གི་གཙོ་བྱས་པའི་སེམས་ཅན་
རྣམས་བྱང་ཆུབ་སེམས་ཀྱི་རང་བཞིན་དུ་ཞུ་བ་འོད་ཟེར་དང་བཅས་པས་དབང་བསྐུར་ཞིང་པད་མ་
ལས་ཕྱི་རོལ་ཏུ་ཕྱུང་བ་ལ་བུམ་པ་བདུད་རྩིས་གང་བ་བཟུང་བའི་རིག་མ་རྣམས་ཀྱིས་འཁྲུད་བཞིན་
པ་དང་རྡོ་རྗེ་མ་རྣམས་ཀྱིས། བཀྲ་ཤིས་གང་ཞིག་སེམས་ཅན་ཀུན་གྱི་སྙིང་ལ་གནས། །ཀུན་གྱི་
བདག་ཉིད་རིགས་ཀུན་གྱི་ནི་བདག་པོ་མཆོག །སེམས་ཅན་མ་ལུས་སྐྱེད་བྱེད་བདེ་བ་ཆེན་པོ་སྟེ། །
དེས་ནི་དེང་ཁྱོད་དབང་སྐུར་མཆོག་ལ་བཀྲ་ཤིས་ཤོག །ཕུན་སུམ་ཚོགས་པ་མངའ་བ་གསེར་གྱི་རི་
བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པད་མ་རྒྱས་པ་འདབ་
འདྲའི་སྤྱན་མངའ་བ། །དེས་ནི་དེ་རིང་ཁྱེད་ལ་ཞི་བྱེད་བཀྲ་ཤིས་ཤོག །དེ་ཡི་ཉེ་བར་བསྟན་པའི་
མཆོག་རབ་མི་གཡོ་བ། །འཇིག་རྟེན་གསུམ་ན་གྲགས་ཤིང་ལྷ་དང་མི་ཡིས་མཆོད། །ཆོས་མཆོག་སྐྱེ་
རྒུ་རྣམས་ལ་རྟག་ཏུ་ཞི་བྱེད་པ། །དེས་ནི་དེ་རིང་ཁྱེད་ལ་ཞི་བྱེད་བཀྲ་ཤིས་ཤོག །དམ་ཆོས་ལྡན་པ་
ཐོས་དང་བཀྲ་ཤིས་ཀྱིས་ཕྱུག་ཅིང་། །དགེ་འདུན་མི་དང་ལྷ་དང་ལྷ་མིན་ཡོན་གྱིས་གནས། །ཚོགས་
ཀྱི་མཆོག་རབ་ངོ་ཚ་ཤེས་ཤིང་དཔལ་གྱི་གཞི །དེས་ནི་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག །ཅེས་
གསུངས་པར་མོས་ཏེ་རང་གིས་བརྗོད་པ་དང་། བུམ་ཆུ་དུང་ཆོས་སུ་བསྡུས་པ་ཨཱ་ཨཱི་རཱི་ཨཱུ་ལཱི་ལས་
བྱུང་པ་ལྷ་མོ་ལྔའི་ངོ་བོར་བྱིན་གྱིས་བརླབས་ཏེ། དབང་སྐུར་ཆེན་པོར་རྡོ་རྗེ་ནི། །ཁམས་གསུམ་པ་ཡི་
ཕྱག་བྱས་པ། །སངས་རྒྱས་ཀུན་གྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །དབང་སྐུར་
146



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ། ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ།
ཆེན་པོ་ཞེས་པའི་བློ་ཀ་འདི་ཅོད་པན་དར་དཔྱངས་རྡོ་རྗེ་དྲིལ་བུ་བརྟུལ་ཞུགས་མིང་རྗེས་སྣང་[གནང་སྟེ་དབང་བདུན་གྱི་རང་རང་གི་སྔགས་
ཀྱི་སྔོན་དུ་འདྲེ་འགྲོ་ཞིང་ཆུ་ཡི་དབང་ནི་ཚིག་འདི་སྔགས་དང་བཅས་པའམ་སྔགས་བརྐྱང་པ་གང་རུང་ངོ་༽ཞེས་པ་དང༌། ཨོཾ་ཨཱ་ཨཱི་རཱི་
ཨུ་ལཱ་པཉྩ་དྷ་ཏུ་བི་ཤོ་དྷ་ནི་སྭཱཧཱ་ཞེས་བརྗོད་ཅིང་གཙུག་ཏོར་དང་དཔུང་མགོ་གཉིས་དང་སྤྱི་དཔྱི་
མགོ་གཉིས་ཏེ་སྐྱེ་བའི་གནས་ལྔར་དབང་སྐུར་བ་ནི་ཆུ་ཡི་དབང་ངོ། །
དེ་ནས་ཅོད་པན་གྱི་དབང་གི་དོན་དུ་ཨོཾ་ཨཾ་ཨི་རཱི་ཨཱུ་ལཱི་སརྦ་བུད་དྷ་བཛྲ་མུ་ཀུ་ཊཾ་མ་མ་པཉྩ་བུད་
དྷ་ཨཱད་མ་ཀཾ་བན་དྷ་ཡན་ཏུ་ཧཱུྃ་ཧཱུྃ་ཕཊ་ཞེས་པ་ལན་གསུམ་གྱིས་གསོལ་བ་གདབ་པོ། །དེ་ནས་མེ་
ཏོག་གང་ལ་ཕོག་པའི་སངས་རྒྱས་དེ་གཙོ་བོར་གྱུར་པའི་ཅོད་པན་ཨ་ཨི་རི་ཨུ་ལཾ་ལས་བྱུང་པ་སངས་
རྒྱས་ལྔའི་ངོ་བོར་བྱིན་གྱིས་བརླབས་ནས་ཨོཾ་ཨ་ཨ་རི་ཨུ་ལི་པཉྩ་ཏ་ཐཱ་ག་ཏ་པ་རི་ཤུད་དྷ་སྭཱཧཱ། ཞེས་
བརྗོད་ཅིང་སྔར་བཞིན་སྐྱེ་བའི་གནས་སྔར་དབང་བསྐུར་ཏེ་མགོ་བོར་དབུ་རྒྱན་བཅིངས་པ་ནི་ཅོད་
པན་གྱི་དབང་ངོ༌། །དེ་ལྟར་བྱང་སྒོར་སྐུའི་ཞལ་ནས་ཆུ་དང་ཅོད་པན་གྱི་དབང་བསྐུར་བས་སེམས་
ཅན་ཐམས་ཅད་ཀྱི་ཁམས་དང་ཕུང་པོ་རྣམ་པར་དག་ཅིང་ལུས་དྲི་མ་དང་བྲལ་བ་སྐུ་རྡོ་རྗེའི་གོ་འཕང་
ཐོབ་པར་གྱུར་ཅིག །ཅེས་ཀྱང་བརྗོད་དོ། །
དེ་ནས་ལྷོ་སྒོར་བླ་མ་དང་གཙོ་བོ་དབྱེར་མེད་ལ་(དར་དཔྱངས་དང་རྡོ་རྗེ་དྲིལ་བུའི་དབང་གི་དོན་དུ་མཎྜལ་ཕུལ་
(བདག་གཞན་ལུས)ཏེ། བྱང་ཆུབ་རྡོ་རྗེ་ཞེས་སོགས་དང༌། ཨོཾ་ཨ་ཨཱ་ཨོཾ་ཨཧ་ཧྭ་ཧུཾ་ཧཕྲོ་ཧོ་སརྦ་པཱ་ར་མི་ཏཱ་
མ་མ་བཛྲ་པཋོ་བན་དྷ་ཡན་ཏུ་ཧཱུྃ་ཧཱུྃ་ཕཊ་ཞེས་པ་ལན་གསུམ་གྱིས་གསོལ་བ་གདབ་པོ། །དེ་ནས་རིན་
པོ་ཆེའི་པཎྜའམ་མེ་ཏོག་གིས་ཕྲེང་བ་ཨ་ཨཱ་ཨོཾ་ཨཧ་ཧཱ་ཧཾ་ཧཕྲོ་ཧོ་ལས་བྱུང་བ་ནུས་མ་བཅུའི་ངོ་
བོར་བྱིན་གྱིས་བརླབས་ནས། ཨོཾ་ཨ་ཨཱ་ཨི་ཨཧ་ཧྭ་ཧུཾ་ཧཱ་ཤྲཱི་ཧོ་ད་ཤ་པཱ་ར་མི་ཏཱ་པ་རི་པཱུ་རཱ་ཎི་སྭཱཧཱ་
ཞེས་བརྗོད་དེ་སྔར་བཞིན་སྐྱེ་བའི་གནས་སྔར་དབང་སྐུར་ཞིང་དཔྲལ་བར་དར་དཔྱངས་སམ་མེ་
ཏོག་ཕྲེང་བ་བཅིང་བ་ནི། དར་དཔྱངས་ཀྱི་དབང་ངོ༌། །
དེ་ནས་དྲིལ་བུའི་དབང་གི་དོན་དུ་ༀ་ཧཱུྃ་ཧོབི་ཛྷ་ན་ཛྙཱ་ན་སཱབྷཱ་ཝཾ་ཀ་རུ་ཎཱ་པྲཛྙཱ་ཨཱད་མ་ཀོ་བཛྲ་
བཛྲ་གྷཎ་ཊེ་སབྱེ་ཏ་ར་ཀ་ར་ཡོར་མ་མ་བཛྲ་སཏྭས་པྲ་ཛྙཱ་ད་བཱ་ཏུ་ཧཱུྃ་ཧཱུྃ་ཕཊ་ཞེས་པ་ལན་གསུམ་གྱིས་
གསོལ་བ་གདབ་པོ། །དེ་ནས་རྡོ་རྗེ་དྲིལ་བུ་ཧཱུཾ་དང་ཧོལས་བྱུང་བ་གཙོ་བོ་ཡབ་ཡུམ་གྱི་ངོ་བོར་བྱིན་
14,



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གྱིས་བརླབས་ནས་ཨོཾ་ཧཱུྃ་ཧོསཱུནྡཱ་ཙན་ཏྲ་བི་ཤོ་དྷ་ཀ་སྭཱཧཱ་ཞེས་བརྗོད་དེ་སྔར་བཞིན་སྐྱེ་བའི་གནས་
ལྔར་དབང་སྐུར་ཞིང་སྤྱི་བོར་རྡོ་རྗེ་དྲིལ་བུ་བཞག་ནས་དུང་གིས་ཆུས་ཀྱང་དབང་བསྐུར་བ་ནི་རྡོ་རྗེ་
དྲིལ་བུའི་དབང་ངོ༌། །དེ་ནས་ལྷོ་སྒོར་གསུང་གི་ཞལ་ནས་དར་དཔྱངས་དང་རྡོ་རྗེ་དྲིལ་བུའི་དབང་
བསྐུར་བས་སེམས་ཅན་ཐམས་ཅད་ཀྱི་རླུང་དང་རྩ་རྣམ་པར་དག་ཅིང་ངག་གི་དྲི་མ་དང་བྲལ་བས་
གསུང་རྡོ་རྗེའི་གོ་འཕང་ཐོབ་པར་གྱུར་ཅིག་ཅེས་ཀྱང་བརྗོད་དོ། །
དེ་ནས་ཤར་སྒོར་བླ་མ་དང་གཙོ་བོ་དབྱེར་མེད་ལ་བརྟུལ་ཞུགས་དང་མིང་གི་དོན་དུ་མཎྜལ་ཕུལ་ཏེ་བདག་
གཞན)བྱང་ཆུབ་རྡོ་རྗེ་ཞེས་སོགས་དང་། ཨོཾ་ཨ་ཨཱ་ཨེ་ཨེ་ཨར་ཨཱར་ཨོ་ཨོ་ཨལ་ཨཱལ་ཨོཾ་ཨཱ། སརྦ་བོ་
དྷི་སཏྭསབྷརཿ སརྦ་དཱ་སརྦ་ཀ་མ་ཨུ་པ་བྷོ་ག་བཛྲ་བྲ་ཏཾ་མ་མ་ད་དན་ཏུ་སྭཱཧཱ། ཞེས་པ་ལན་གསུམ་
གྱིས་གསོལ་བ་གདབ་པོ། །དེ་ནས་མེ་ཏོག་གི་སིལ་མ་ཨ་ཨཱ་ཨེ་ཨི་ཨར་ཨཱར་ཨོ་ཨོ་ཨལ་ཨཱལ་ཨོཾ་
ཨརྣམས་ལས་བྱུང་བ་སེམས་དཔའ་ཡབ་ཡུམ་གྱི་ངོ་བོར་བྱིན་གྱིས་བརླབས་ནས་ཨོཾ་ཨ་ཨཱ་ཨེ་ཨེ་
ཨར་ཨར་ཨོ་ཨོ་ཨལ་ཨཱལ་ཨོཾ་ཨབི་ཥ་ཡ་ཨིན་ཌི་ཡ་བི་ཤོ་དྷ་ནི་སྭཱཧཱ་ཞེས་བརྗོད་ཅིང་སྔར་བཞིན་
སྐྱེ་བའི་གནས་ལྔར་དབང་བསྐུར་ཏེ་རྣ་བ་ལ་སོགས་པར་མེ་ཏོག་དགོད་པ་ནི་བརྟུལ་ཞུགས་ཀྱི་་་་་
དབང་ངོ་། །
དེ་ནས་མིང་གི་དབང་གི་དོན་དུ་ཨོཾ་ཧ་ཧཱ་ཡ་ཡཱ་ར་རཱ་ཝ་ཝཱ་ལ་ལཱ་སརྦ་ཀྲོ་དྷ་རཱ་ཛ༔ སབྷརྨ་མི་ཏྲི་ཀ་
རུ་ཎཱ་མུ་དི་ཏ་ཨུ་བྷེཀ་སརྦ་ས་མ་ཏཱ་སྭ་བྷ་ཝ་བཛྲ་པཱུཏཱཾ་གཱ་མཾ་ནཱ་མ་མེ་དན་ད་ཏུ་ཧཱུྃ་ཧཱུྃ་ཕཊ་ཞེས་པ་ལན་
གསུམ་གྱིས་གསོལ་བ་གདབ་པོ། ། །
དེ་ནས་གདུ་བུ་དང་རྐང་གདུབ་ལ་སོགས་པའམ་མེ་ཏོག་ཕྲེང་བ་ཧ་ཧཱ་ཡ་ཡཱ་ར་རྭ་ཝ་ཝཱ་ལ་ལཱ་
རྣམས་ལས་བྱུང་བའི་ཁྲོ་བོ་ཡབ་ཡུམ་གྱི་ངོ་བོར་བྱོན་གྱིས་བརླབས་ནས་ཨོཾ་ཧ་ཧཱ་ཡ་ཡཱ་ར་རྭ་ཝ་ཝཱ་ལ་
ལཱ་ཙ་ཏུར་བྲཧྨ་བི་ཧཱ་ར་བི་ཤུད་དྷ་སྭཱཧཱ་ཞེས་བརྗོད་དེ་སྔར་བཞིན་སྐྱེ་བའི་གནས་ལྔར་དབང་བསྐུར་
ཞིང་ལག་པ་དང་རྐང་པ་དག་ལ་གདུ་བུ་དང་རྐང་གདུབ་བམ་མེ་ཏོག་གི་ཕྲེང་བ་བཅིངས་ནས་དེ་
བཞིན་གཤེགས་པ་ཤཱཀྱ་ཐུབ་པས་ལུང་བསྟན་པར་མོས་པས། སྲིད་པའི་ངན་འགྲོ་ལས་བཏོན་ཏེ། །
སྲིད་པ་ཤིན་དུ་ཞི་བྱའི་ཕྱིར། །རྡོ་རྗེ་སེམས་དཔའ་དེ་བཞིན་གཤེགས། །བདག་གིས་ཁྱོད་འདིར་ལུང་



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ།
བསྟན་ཏོ། ། དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་དང་དམ་ཚིག་ཅན་ཁྱོད་ནི་ས་འོག་ས་
སྟེང་ས་བླ་རྣམས་སུ་ཆེ་གེ་མོ་རྡོ་རྗེའོ། །ཞེས་བརྗོད་དེ་མེ་ཏོག་ཕོག་པ་དང་མཐུན་པའི་གསང་མཚན་
བཏགས་པར་བསྒོམ་པ་ནི་མིང་གི་དབང་ངོ༌། ། དེ་ལྟར་ཤར་སྒོ་ཐུགས་ཀྱི་ཞལ་ནས་བརྟུལ་ཞུགས་
དང་མིང་གི་དབང་བསྐུར་བས་སེམས་ཅན་ཐམས་ཅད་ཀྱི་ལྷའི་མིག་ལ་སོགས་པ་དང་ཚངས་པའི་
གནས་གཞི་རྣམ་པར་དག་ཅིང་ཡིད་དྲི་མ་དང་བྲལ་བ་ཐུགས་རྡོ་རྗེའི་གོ་འཕང་ཐོབ་པར་གྱུར་ཅིག །
ཅེས་ཀྱང་བརྗོད་དོ། །
དེ་ནས་ནུབ་སྒོར་བླ་མ་དང་གཙོ་བོ་དབྱེར་མེད་ལ་རྗེས་སྣང་གནང་》གི་དོན་དུ་མཎྜལ་ཕུལ་ཏེ། བྱང་
ཆུབ་རྡོ་རྗེ་ཞེས་སོགས་དང་། རྗེས་གནང་གི་དབང་གི་དོན་དུ་ཨོ་ཨེ་ཝཾ་པད་མ་བཛྲ་ཙིདྡྷཾ་པྲཛྙཱ་ཨུ་པ་ཡོ་
མཎ་ཌ་ལ་ཨ་དྷི་པ་ཏི་བཛྲ་སུ་ཁ་ཛྙཱ་ན་ཨཾ་ག་མ་མ་ད་ད་ཧཱུྃ་ཧཱུྃ་ཧཧཱུྃ་ཕཊ་ཞེས་པ་ལན་གསུམ་གྱིས་
གསོལ་བ་གདབ་པོ། །དེ་ནས་ ཨོཾ་བཛྲ་ཧེ་ཏུ་མཾ་ (རྐང་པའི་འོག་ཏུ་ཞེས་པས་ཧཱུཾ་ལས་བྱུང་བའི་འཁོར་
ལོའི་སྟན་དང༌། ཨོཾ་བཛྲ་བྷ་ཤ་རཾ་ཞེས་པས་ལག་པ་གཡས་སུ་ལས་བྱུང་བའི་དུང་དང་། ཨ་ཞེས་
པས་དབྱངས་དང་པོ་ལས་བྱུང་བའི་པོ་ཏི་བླངས་ནས། སླར་ཡང་ཨཞེས་པས་དབྱངས་ཐ་མ་ལས་
བྱུང་པའི་དྲིལ་བུ་ཡང་ལག་པ་གཡོན་པར་བཟུང་སྟེ་དཀྲོལ་ནས་བླ་མའི་གསུང་དུ་མོས་པས། ཐམས་
ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་དང་ནི་མཉམ་
སྦྱོར་བས། །ཐམས་ཅད་མཆོག་ཏུ་མཚུངས་པར་གསལ། །དིང་ནས་བརྩམས་ཏེ་རྟག་པར་ནི། །ཆོས་
ཀྱི་དུང་ནི་བླ་མེད་པར། །ཀུན་དུ་གང་བ་བྱེད་བཞིན་པས། །ཆོས་ཀྱི་འཁོར་ལོ་རབ་ཏུ་བསྐོར། །སེམས་
ཅན་ཀུན་ལ་ཕན་བྱའི་ཕྱིར། །འཇིག་རྟེན་མ་ལུས་ཐམས་ཅད་ལ། །ཇི་ལྟར་འདུལ་བའི་ཆོས་རྣམས་
ཀྱིས། །འཁོར་ལོ་རབ་ཏུ་བསྐོར་བར་གྱིས། །ཤེས་རབ་ཐབས་ཀྱི་རང་བཞིན་ཅན། །ཡིད་བཞིན་ནོར་
བུ་དང་མཚུངས་པ། །ངལ་མེད་དམིགས་པ་དང་བྲལ་བས། །ད་ནི་སེམས་ཅན་དོན་གྱིས་ཤིག །ཨོཾ་ཧཾ་
ཀཿདྷརྨ་ཙཀྲ་པྲ་ཝརྟ་ཀ་སྭཱཧཱ་ཞེས་བརྗོད་ཅིང་དུང་གི་ཆུས་ཀྱང་སྐྱེ་བའི་གནས་ལྔར་དབང་བསྐུར་ཏེ།
བཅོམ་ལྡན་བདག་གིས་སྦྱིན་ལགས་ཀྱིས། །འདི་ལ་ཉེ་བར་མཛད་དུ་གསོལ། ཞེས་གསུངས་པར་
མོས་ཤིང་། བཅོམ་ལྡན་བདག་གིས་བཟུང་ལགས་ཀྱིས། །བདག་ལ་ཉེ་བར་མཛད་དུ་གསོལ། །ཞེས་
བརྗོད་ལ་སྙིང་པོ་དང་ཉེ་སྙིང་ལ་སོགས་བཟླས་པ་སྔགས་ཀྱི་རྗེས་གནང་དང༌། རྡོ་རྗེ་མིག་ལ་ཇི་ལྟར་



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
མིག་མཁན་རྒྱལ་པོ་ཡིས། །འཇིག་རྟེན་རབ་རིབ་བསལ་བ་ལྟར། །བུ་ཁྱོད་ཀྱིས་ནི་མི་ཤེས་པའི། །
རབ་རིབ་རྒྱལ་བ་རྣམས་ཀྱིས་བསལ། །ཞེས་པ་མིག་སྨན་གྱི་ཆོ་ག་དང༌། (མེ་ལོང་ལྟ) ཆོས་རྣམས་
གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །བཟུང་དུ་མེད་ཅིང་བརྗོད་དུ་མེད། །
རྒྱུ་དང་ལས་ལ་ཡང་དག་བྱུང༌། །རྡོ་རྗེ་སེམས་དཔའ་མེ་ལོང་བཞིན། གསལ་ཞིང་དག་ལ་དྲི་མ་མེད། །
སངས་རྒྱས་ཀུན་བདག་ངོ་བོ་སྟེ། །བུ་ཁྱོད་ཀྱིས་ནི་སྙིང་ལ་ཞུགས། །ངོ་བོ་མེད་ཅིང་གནས་མེད་པའི།།
ཆོས་རྣམས་དེ་ལྟར་ཤེས་ནས་ཁྱོད། །སེམས་ཅན་དོན་ནི་མཉམ་མེད་བྱོས། །ཞེས་པ་མེ་ལོང་གི་ཆོ་
ག་དང༌། ཨོཾ་སརྦ་ཏ་ཐཱ་ག་ཏ་ཨཱ་ནུ་ར་ག་ཡ་སྭཱ། ཞེས་པ་དང༌། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཡ་མི།
ཞེས་བརྗོད་པ་མདའ་གཞུའི་མདའ་གཞུའི་ཕྱག་རྒྱ་བྱ་ཆོ་ག་སྟེ་ རྗེས་ གནང་འདོགས་དང་བཅས་པ་ཐོབ་
པས་དཀྱིལ་འཁོར་གྱི་བདག་པོར་བསྒོམ་པ་ནི་རྗེས་གནང་གི་དབང་ངོ༌། །དེ་ལྟར་ནུབ་སྒོར་ཡེ་ཤེས་
ཀྱི་ཞལ་ནས་རྗེས་གནང་གི་དབང་བསྐུར་བས་སེམས་ཅན་ཐམས་ཅད་ཀྱི་བཞི་པའི་གནས་སྐབས་
རྣམ་པར་དག་ཅིང་ཆགས་རྟོག་གི་དྲི་མ་དང་བྲལ་བ་ཡེ་ཤེས་རྡོ་རྗེའི་གོ་འཕང་ཐོབ་པར་གྱུར་ཅིག
ཅེས་ཀྱང་བརྗོད་དོ། ། དཀྱིལ་འཁོར་ཆེན་པོར་དབང་བདུན་བླངས་པས་སྔགས་ཀྱི་ཚུལ་ལ་དགེ་
བསྙེན་དུ་གྱུར་ཅིག །ས་བདུན་ཐོབ་པའི་ལམ་བསྒོམ་པ་ལ་དབང་བར་གྱུར་ཅིག །ཅེས་བརྗོད་ཅིང་།
ཨོཾ་སརྦ་ཏ་ཐཱ་ག་ཏ་སཔྟ་ཨ་བྷི་ཥེ་ཀ་ས་བྷ་བྷུ་མི་པྲ་བྷོ་ཨ་ཧཾ་ཞེས་ང་རྒྱལ་བཟུང་ངོ༌། །དེ་ལྟར་དབང་
བསྐུར་ནས་དེ་ཉིད་དྲན་པའི་དོན་དུ། (གཡས་སུ་རྡོ་རྗེ་ཐོག་མཐའ་མེད་པའི་སེམས་དཔའ་ནི། །རྡོ་རྗེ་
སེམས་དཔའ་དགའ་བ་ཆེ། །ཀུན་དུ་བཟང་པོ་ཀུན་བདག་ཉིད། སྣ་ཚོགས་ཡུམ་གྱི་བདག་པོ་མཆོག །
ཅེས་པ་དང༌། (གཡོན་དུ་དྲིལ་བུ་འདི་དེ་སངས་རྒྱས་ཀྱི་ཐམས་ཅད་ཀྱི། །དྲིལ་བུ་དབྱངས་ཀྱི་རྗེས་འགྲོར་
བཤད །ཁྱོད་ཀྱིས་ཀྱང་ནི་རྟག་ཏུ་བཅང་། །བྱང་ཆུབ་མཆོག་ཏུ་རྒྱལ་བས་བཞེད། ཅེས་པ་དང་། གཉིས་
ཀ་བསྣོལ་ཏེ།རྡོ་རྗེ་ཆེ་དང་དྲིལ་བུ་ཆེ། །ཟུང་ཤིག་རྡོ་རྗེ་བྱིན་གྱིས་བརླབས། །དེ་རིང་རྡོ་རྗེ་སློབ་དཔོན་
གྱུར། །སློབ་མའི་ཚོགས་རྣམས་བསྡུ་བར་གྱིས། །ཞེས་བརྗོད་ཅིང་ལག་ཏུ་རྡོ་རྗེ་དྲིལ་བུ་བཟུང་ནས།
ངེས་པར་རྡོ་རྗེའི་རིགས་དག་ལ་ནི་སྲོག་གཅོད་བྱ་སྟེ་རལ་གྲི་ལ་ཡང་བདེན་པ་མིན་པའི་ཚིག །རིན་
ཆེན་ལ་ནི་གཞན་ནོར་དབྲོག་བྱ་མཆོག་གི་པད་མའི་རིགས་ཉིད་ལ་ཡང་གཞན་གྱི་བུད་མེད་དབྲོག །
ཆང་དང་སྒྲོན་མ་སངས་རྒྱས་རྣམས་དང་བཟང་པོའི་ཡུལ་རྣམས་མཐའ་དག་འཁོར་ལོ་ལ་ནི་བསྟེན་
150



པོད་དང་པོ།
ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། །
པར་བྱ། །གཡུང་མོ་ལ་སོགས་མཐའ་དག་བུད་མེད་རྣམས་ནི་གྲི་གུག་ལ་ཡང་མཁའ་ཡི་པད་མར་
སྨད་མི་བྱ། །སེམས་ཅན་དོན་གྱི་སླད་དུ་ནོར་དང་བཅས་པའི་ལུས་འདི་སྦྱིན་པར་བྱ་སྟེ་ཁྱོད་ཀྱིས་
བསྲུང་མི་བྱ། །རིགས་ཀྱི་བུ་ཀྱེ་སངས་རྒྱས་ཉིད་དུ་འགྱུར་བ་གཞན་དུ་མཐའ་ཡས་བསྐལ་པས་མིན་
པར་རྒྱལ་བས་གསུངས། །ཞེས་དམ་ཚིག་གི་དེ་ཁོ་ན་ཉིད་དང༌། ཆུ་དང་ཅོད་པན་དར་དཔྱངས་དང་། །
རྡོ་རྗེ་དྲིལ་བུ་བརྟུལ་ཞུགས་ཆེ། །མིང་དང་རྗེས་གནང་ཡང་དག་ལྡན། །དབང་བསྐུར་རྣམ་བདུན་
མི་ཡི་བདག །ལུས་ངག་སེམས་ནི་ལེགས་དག་པ། །མངོན་པར་དབང་བསྐུར་གཉིས་གཉིས་སོ། །
རྗེས་གནང་ཡེ་ཤེས་ཡང་དག་དག །གཞན་པ་ཁམས་སོགས་དག་པ་ལས། །ཆུ་ནི་ཁམས་ཀྱི་དག་
པ་སྟེ། །ཅོད་པན་ཕུང་པོ་རྣམ་སྦྱོང་བྱེད། །དར་དཔྱངས་ཕ་རོལ་ཕྱིན་པ་དག །རྡོ་རྗེ་དྲིལ་བུ་མི་འགྱུར་
ཆེ༑ ༑སངས་རྒྱས་གསུང་རྒྱུན་མི་འཆད་པ། །ཉི་ཟླ་ཅིག་ཏུ་དག་པར་བྱེད། །ཡུལ་དང་དབང་པོ་
ལེགས་དག་པ། །འཕོ་མེད་རྡོ་རྗེའི་བརྟུལ་ཞུགས་འགྱུར། །མིང་ནི་བྱམས་སོགས་ཡང་དག་ལྡན། རྗེས་
གནང་སངས་རྒྱས་ཉིད་དག་བྱེད། །དབང་བསྐུར་བདུན་པོ་འདི་རྣམས་ཡིན །དཀྱིལ་འཁོར་བཞེངས་
ལ་སྦྱིན་པར་བྱ། །ཞེས་པ་དང་། བྱིས་པ་སྐྱེས་པ་མ་ཡིན་ནི། །འཁྲུད་བྱེད་ཆུ་ཡི་དབང་བསྐུར་རོ། །
དེ་ཡི་གཙུག་ཕུད་རབ་བཞག་པ། །དབུ་རྒྱན་དུ་ནི་ཡོངས་སུ་བརྟགས། །དེ་ཡི་རྣ་བ་འབུགས་ལ་
སོགས། །དར་དཔྱངས་དབང་དུ་ཤེས་པར་བྱ། །བྱིས་པ་རྒོད་དང་སྨྲ་བ་ཉིད། །རྡོ་རྗེ་དྲིལ་བུའི་དབང་
ཉིད་དེ། །ལྔ་ལ་ལོངས་སྤྱོད་བརྟུལ་ཞུགས་སོ། །མིང་ནི་མིང་གི་དབང་བསྐུར་ཉིད། །ཕ་ཡི་རྟག་ཏུ་ཀློག་
ལ་སོགས། །སྟེར་བར་བྱེད་པ་རྗེས་གནང་ཡིན །རྣམ་པ་བདུན་པོ་འདི་ཉིད་ནི །དབང་བདུན་དུ་ནི་
རབ་ཏུ་བཤད། །ཅེས་དབང་གི་དེ་ཁོ་ན་ཉིད་དང་། སངས་རྒྱས་ཆོས་དང་དགེ་འདུན་ཆེས། །ཐུགས་
གསུང་སྐུ་ཡི་དཀྱིལ་འཁོར་རོ། །ཚངས་པའི་གནས་གཞི་རྣམས་ཀྱིས་ནི། །རྡོ་རྗེའི་ཐིག་ནི་བཞི་པ་སྟེ། །
དྲན་པ་ཉེར་བཞག་བཞི་རྣམས་ཀྱིས། །ཀུན་ནས་གྲུ་བཞི་པ་ཉིད་དོ། །ཡན་ལག་བཅུ་གཉིས་འགགས་
པ་ཡིས། །སྒོ་ནི་བཅུ་གཉིས་པོ་རྣམས་ཏེ། །དེ་བཞིན་ས་ནི་བཅུ་གཉིས་ཀྱིས། །རྟ་བབས་རྣམས་ནི་
མཛེས་པ་རྣམས། །འཕགས་ལམ་ཡན་ལག་བརྒྱད་རྣམས་ཀྱིས། །ཕྱོགས་བརྒྱད་དུ་ནི་དུར་ཁྲོད་
རྣམས། །སྟོང་ཉིད་བཅུ་དྲུག་ཀ་བ་རྣམས། །ཁམས་རྣམས་ཀྱིས་ཀྱང་ཁང་པ་བརྩེགས། །རྣམ་ཐར་
བརྒྱད་ཀྱིས་སྒོ་ཁྱུད་རྣམས། །གཟུགས་ཅན་ཡོན་ཏན་བརྒྱད་རྣམས་ཀྱིས། །འགྲམ་རྣམས་དང་ནི་
Isr



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ལོགས་རྣམས་ཉིད། །ཐུགས་གསུང་སྐུ་ཡི་དབྱེ་བས་སོ། །ཚུལ་ཁྲིམས་ལ་སོགས་ཕུང་པོ་ལྔས། །ཁ་དོག་
ལྔ་ནི་རྣམ་པར་དག །ཐེག་པ་གསུམ་གྱིས་ར་བ་གསུམ། །དད་པའི་དབང་པོ་སོགས་ཀྱི་ལྔ། །དད་
སོགས་སྟོབས་རྣམས་དག་གིས་ལྔ། །ཐུགས་གསུང་སྐུའི་དཀྱིལ་འཁོར་ལའོ། །ཏིང་ངེ་འཛིན་དང་
གཟུངས་རྣམས་ཀྱིས། །དཀྱིལ་འཁོར་གསུམ་ལ་སྟེགས་བུ་སྟེ། །ཕ་རོལ་ཕྱིན་བཅུ་རྫོགས་པ་ཡིས། །
རིན་ཆེན་སྣམ་བུ་རྣམ་པར་བཀྲ །མ་འདྲེས་ཆོས་ནི་བཅོ་བརྒྱད་ཀྱིས། །དོ་ཤལ་དོ་ཤལ་ཕྱེད་པ་
རྣམས། །དབང་རྣམས་ཀྱིས་ཀྱང་བ་གུ་ལཱི། །དགེ་བས་ཀྲ་མ་ཤིར་ཥའོ། །སྟོང་ཉིད་ལ་སོགས་རྣམ་ཐར་
གྱིས། །དྲིལ་བུའི་སྒྲས་ནི་གང་བ་སྟེ། །རྫུ་འཕྲུལ་རྐང་པས་རྒྱལ་མཚན་གཏམས། །སྤོང་པའི་མེ་ལོང་
རབ་ཏུ་འབར། །བྱང་ཆུབ་ཡན་ལག་རྔ་ཡབ་གཡོ། །ཡན་ལག་དགུ་ཡིས་ཕྲེང་བས་བརྒྱན། །བསྡུ་བ་
བཞི་པོ་རྣམས་ཀྱིས་ནི། །ཟུར་དུ་སྣ་ཚོགས་རྡོ་རྗེས་བརྒྱན། །བདེན་བཞིས་རིན་པོ་ཆེ་རྣམས་ཀྱིས། །སྒོ་
དང་སྒོ་ཁྱུད་མཚམས་སུ་སྤྲས། །མངོན་ཤེས་ལྔ་ཡིས་རྟག་ཏུ་ནི། །ཁོར་ཡུག་ཆེན་པོ་ལྔ་ཡིས་བསྐོར། །
རྣམ་པ་ཀུན་མཁྱེན་བྱང་ཆུབ་པས། །རྡོ་རྗེ་ཕྲེང་བས་ལེགས་པར་བསྐོར། །བདེ་བ་ཅིག་པུའི་ཁོར་ཡུག་
གིས། །དེ་བཞིན་ཡེ་ཤེས་རྡོ་རྗེ་འབར། །ཐབས་དང་ཤེས་རབ་ཆ་ཡིས་ནི། །ཟླ་བ་ཉི་མ་རྟག་ཏུ་ཤར། །
ཐུགས་གསུང་སྐུ་དང་དག་པ་ཡིས། །ཆོས་ཀྱི་འཁོར་ལོ་བུམ་པ་ཆེ། །རྔ་བོ་ཆེ་དང་བྱང་ཆུབ་ཤིང་། །དེ་
བཞིན་ཡིད་བཞིན་ནོར་བུ་སོགས། །འདི་ནི་དཔལ་ལྡན་དུས་འཁོར་གྱི། །དཀྱིལ་འཁོར་ཆོས་ཀྱི་
དབྱིངས་དང་ལྡན། །ཞེས་པ་དཀྱིལ་འཁོར་གྱི་དེ་ཁོ་ན་ཉིད་དང་། སྒྲུབ་ཐབས་སུ་བཤད་པའི་ཚུལ་
གྱིས་ལྷའི་རྣམ་དག་ཀྱང་བརྗོད་ཅིང་དོན་དྲན་པར་བྱ་བ་ནི་དབང་བདུན་གྱི་ཆོ་གའོ།། །།
དེ་ནས། བུམ་པ་གསང་བ་ཤེས་རབ་ཡེ་ཤེས་རྣམས། །ཚུལ་ཁྲིམས་ཚོགས་ཀྱི་དོན་དུ་བླང་བ་
སྟེ་༑ །ཡེ་ཤེས་ཚོགས་ཀྱི་དོན་དུ་བཞི་པ་ཡང་
། །སློབ་མ་མཆོག་གིས་རིམ་གྲོ་བསྐྱེད་ལ་བླང༌། ཞེས་པ་
ལྟར་དབང་གོང་མ་ལས་འཇུག་པ་ལས་རེ་ཞིག་འཇིག་རྟེན་པའི་དབང་གསུམ་གྱི་སླད་དུ། སྐྱོན་དང་
བྲལ་བའི་མཛེས་མ་ལོ་བཅུ་གཉིས་ནས་ཉི་ཤུའི་བར་རྒྱན་གྱིས་བརྒྱན་པ་དབང་དང་བསླབ་པས་་་་་་
ཡོངས་སུ་སྨིན་པ་བླ་མ་དང་དཀྱིལ་འཁོར་གྱི་གཙོ་བོ་དབྱེར་མེད་ལ་ཕུལ་བར་མོས་ནས་(བླ་མ་དང་བཅོམ་
ལྡན་འདས་དཔལ་དུས་ཀྱི་འཁོར་ལོ་སྐུ་བཞིའི་བདག་ཉིད་དབྱེར་མེད་ལ་དཀྱིལ་འཁོར་ཆེན་པོ་དབང་བཞི་ཡོངས་སུ་རྫོགས་པར་ཞུ་བའི་ཡོན་་་་
དུམཎྜལ་སྔོན་དུ་འགྲོ་བས། སྒྲིབ་པ་ཐམས་ཅད་བཅོམ་པ་ཡི། །དུས་ཀྱི་འཁོར་ལོ་ཁྱོད་ལ་འདུད། །
152



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། པོད་དང་པོ།
མཆོག་ཏུ་མི་འགྱུར་བདེ་བ་རྫོགས། །ཡེ་ཤེས་སྐུ་ཁྱེད་ལ་ཕྱག་འཚལ། །སྟོང་ཉིད་སྙིང་རྗེ་དབྱེར་མེད་
པ༑ ༑བྱང་ཆུབ་སེམས་ནི་འགྱུར་མེད་གང་། །དབང་བསྐུར་དེ་ཡིས་བདག་ལ་ནི། །མགོན་པོ་ད་ནི་
དཀའ་དྲིན་མཛོད། །བུ་དང་ཆུང་མ་སོགས་བཅས་པ། །བདག་ནི་དུས་ཀུན་ཁྱོད་ཀྱི་འབངས། །ཇི་སྲིད་
བྱང་ཆུབ་སྙིང་པོའི་བར། །བདག་ལ་སྐྱབས་གཞན་ཡོད་མ་ལགས། །ཞེས་པ་ལན་གསུམ་གྱིས་ཕྱིར་
གསོལ་བ་གདབ་ཅིང་། ཁྱད་པར་བུམ་པའི་དབང་གིས་དོན་དུ་བླ་མ་སྐུ་རྡོ་རྗེ་དང་དབྱེར་མེད་ལ་
མཎྜལ་ (དཔལ་ལྡན་བླ་མ་དམ་པ་དང་དབྱེར་མེད་པའི་བཅོམ་ལྡན་འདས་དཔལ་དུས་ཀྱི་འཁོར་ལོ་སྐུ་བཞིའི་བདག་ཉིད་ཅན་གྱི་གཡོན་ཞལ་
སྐུ་རྡོ་རྗེའི་ངོ་བོ་ལ། ལུས་ཀྱི་དྲི་མ་དག་པར་བྱེད་པ་བུམ་པའི་དབང་བསྐུར་བ་ཞུ་བའི་ཡོན་དུ)ཡུལ་ནས། དཔལ་ལྡན་སྐུ་ཡི་རྡོ་རྗེ་
འཛིན། །མི་ཕྱེད་རྡོ་རྗེ་གསུམ་གྱི་དངོས། །སྐུ་ཡི་རྡོ་རྗེ་ཅན་གྱིས་ནི། །བྱིན་རླབས་གནས་སུ་དིང་བདག་
མཛོད། །ཕྱོགས་བཅུར་བཞུགས་པའི་སངས་རྒྱས་རྣམས། །མི་ཕྱེད་རྡོ་རྗེ་གསུམ་གྱི་དངོས། །སྐུ་ཡི་རྡོ་
རྗེ་ཅན་གྱིས་ན། །བྱིན་རླབས་གནས་སུ་དེང་བདག་མཛོད། །ཅེས་པ་དང༌། ཨོཾ་ཨོཾ་པྲ་ཛྙཱ་ཨུ་པ་ཡོ་ཀ་ལ་
ཤ་ཨ་བྷི་ཥེ་ཀཾ་མེ་ད་དཱ་ཏཾ་ཧཱུྃ་ཧཱུྃ་ཕཊ་ཞེས་པ་ལན་གསུམ་གྱིས་གསོལ་བ་གདབ་པོ། །དེ་ནས་བླ་མས།
ལྷ་མོ་དགའ་སྟེར་གནས་སྟེར་མ། །སྣ་ཚོགས་གཟུགས་ཅན་ཡིད་འོང་མ། །ཁྱེར་ཅིག་ཁྱེར་ཅིག་སེམས་
དཔའ་ཆེ། །ཁྱེར་ལ་མཆོད་པ་རྟག་ཏུ་བྱོས། །ཞེས་གསུང་ཞིང་ཕྱག་རྒྱ་གཏད་པའི་ནུ་མ་ལ་རེག་པར་
མོས་ཏེ། དེའི་བདེ་བས་ཉེ་བར་མཚོན་པ་དགའ་བའི་དགའ་བ་བུམ་པའི་དབང་གིས་ལུས་གྱི་ཐིག་
ལེ་དང་སད་པའི་གནས་སྐབས་འགགས་ནས་སྐུ་རྡོ་རྗེ་སྤྲུལ་པའི་སྐུ་སྒྱུ་འཕྲུལ་དྲ་བས་མངོན་པར་
བྱང་ཆུབ་པ་ཐོབ་པར་གྱུར་ཅིག །དེའི་ལམ་བསྒོམ་པ་ལ་དབང་ཞིང་སྔགས་ཀྱི་ཚུལ་ལ་དགེ་ཚུལ་དུ་
གྱུར་ཅིག །ས་བརྒྱད་པ་མི་གཡོ་བ་ཐོབ་པ་སངས་རྒྱས་ཀྱི་སྲས་སུ་གྱུར་ཅིག །ཅེས་བརྗོད་ལ། ཨོཾ་ཨོཾ་
བཛྲ་སཏྲེ་ན་བཛྲ་ཀ་ལ་ཤ་ཨ་བྷི་ཥེ་ཀེ་ན་ཨ་བྷི་ཥེ་ཀེ་ཏོ་བཛྲ་སཏཱ་པུ་ཏྲ་ཨ་ཙ་ལ་བྷུ་མི་ལབ་དྷོ་ཧོ་ཞེས་
ང་རྒྱལ་བཟུང་བ་ནི་བུམ་པའི་དབང་ངོ༌། །
དེ་ནས་གསང་དབང་གི་དོན་དུ་བླ་མ་གསུང་རྡོ་རྗེ་དང་དབྱེར་མེད་ལ་(དཔལ་དུས་ཀྱི་འཁོར་ལོ་གཡས་
ཞལ་གསུང་རྡོ་རྗེའི་ངོ་བོ་ལ་ངག་གི་དྲི་མ་དག་པར་བྱེད་པ་གསང་བའི་དབང་གི་ཡོན་དུ་འབུལ་ཏེ་མཎྜལ་ཕུལ་ནས། དཔལ་ལྡན་
གསུང་གི་རྡོ་རྗེ་འཛིན། །མི་ཕྱེད་རྡོ་རྗེ་གསུམ་གྱི་དངོས། །གསུང་གི་རྡོ་རྗེ་ཅན་གྱིས་ནི། །བྱིན་རླབས་
གནས་སུ་དིང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་རྣམས། །མི་ཕྱེད་རྡོ་རྗེ་གསུམ་
153



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གྱི་དངོས། །གསུང་གི་རྡོ་རྗེ་ཅན་གྱིས་ནི། །བྱིན་རླབས་གནས་སུ་དེང་བདག་མཛོད། །ཅེས་པ་དང༌།
ཨོཾ་ཨཱཔྲ་ཛྙཱ་ཨུ་པ་ཡོ་གུ་ཧྱ་ཨ་བྷི་ཥེ་ཀཾ་མེ་ད་ད་ཧཱུྃ་ཧཱུྃ་ཧཱུྃ་ཕཊ་ཞེས་པ་ལན་གསུམ་གྱིས་གསོལ་བ་
གདབ་པོ། །དེ་ནས་བླ་མས་ཡུམ་ལ་སྙོམས་པར་ཞུགས་ཤིང་དེ་བཞིན་གཤེགས་པའི་ཚོགས་ལུས་ལ་
བཅུག་སྟེ་འདོད་ཆགས་ཆེན་པོས་ཞུ་བའི་བྱང་སེམས་ཐིག་ལེ་མཐེ་བོང་དང་མིང་མེད་ཀྱིས་བཟུང་
ནས། འདས་པའི་རྡོ་རྗེ་འཆང་སོགས་ཀྱིས། །ཇི་ལྟར་སངས་རྒྱས་སྲས་དབང་བསྐུར། །དེ་བཞིན་བྱང་
ཆུབ་སེམས་བཟང་པོས། །བུ་ཁྱོད་ལ་ནི་དབང་བསྐུར་རོ། །ཞེས་གསུངས་ཞིང་སློབ་མ་གདོང་བཅིངས་
པའི་ལྕེ་ལ་བྱིན་པར་མོས་སྟེ། ཨ་ཧོ་མ་ཧཱ་སུ་ཁ་ཞེས་བརྗོད་ཅིང་ཕྱག་རྒྱའི་བྷ་ག་བལྟས་པར་མོས་ལ།
དེའི་བདེ་བས་ཉེ་བར་མཚོན་པ་མཆོག་དགའི་དགའ་བ་གསང་བའི་དབང་གིས་ངག་གི་ཐིག་ལེ་དང་
རྨི་ལམ་གྱི་གནས་སྐབས་འགགས་ནས་གསུང་རྡོ་རྗེ་ལོངས་སྤྱོད་རྫོགས་པའི་སྐུ་རྣམ་པ་ཉི་ཤུས་
མངོན་པར་བྱང་ཆུབ་པ་ཐོབ་པར་གྱུར་ཅིག དེའི་ལམ་བསྒོམ་པ་ལ་དབང་ཞིང་སྔགས་ཀྱི་ཚུལ་ལ་
དགེ་སློང་དུ་གྱུར་ཅིག ས་དགུ་པ་ལེགས་པའི་བློ་གྲོས་ཐོབ་པ་སངས་རྒྱས་ཀྱི་རྒྱལ་ཚབ་ཏུ་གྱུར་ཅིག
ཅེས་བརྗོད་ལ། ཨོཾ་ཨཱ༔ བཛྲ་སཏྲེ་ན་གུ་ཧྱ་ཨ་བྷི་ཥེ་ཀེ་ན་ཨ་བྷི་ཥེ་ཀེ་ཏོ་བཛྲ་སཏཱ་ཡུ་བ་རཱ་ཛོ་ན་བ་བྷུ་
མི་ལབ་དྷོ་ཧོ་ཞེས་ང་རྒྱལ་བཟུང་བ་ནི་གསང་བའི་དབང་ངོ༌། །
དེ་ནས་ཤེས་རབ་ཡེ་ཤེས་ཀྱི་དབང་གི་དོན་དུ་བླ་མ་ཐུགས་རྡོ་རྗེ་དང་དབྱེར་མེད་ལ་དཔལ་དུས་
ཀྱི་འཁོར་ལོ་སྐུ་བཞིའི་བདག་ཉིད་ཅན་གྱི་མདུན་ཞལ་ནག་པོ་ཐུགས་རྡོ་རྗེའི་ངོ་བོ་ལ་དྲི་མ་དག་པར་བྱེད་པ་ཤེས་རབ་ཀྱི་དབང་སྐུར་བ་ཞུ
བའི་དོན་དུ མཎྜལཕུལ་ནས། དཔལ་ལྡན་ཐུགས་ཀྱི་རྡོ་རྗེ་འཛིན། །མི་ཕྱེད་རྡོ་རྗེ་གསུམ་གྱི་དངོས། །
ཐུགས་ཀྱི་རྡོ་རྗེ་ཅན་གྱིས་ནི། །བྱིན་རླབས་གནས་སུ་དེང་བདག་མཛོད། །ཕྱོགས་བཅུར་བཞུགས་
པའི་སངས་རྒྱས་རྣམས། །མི་ཕྱེད་རྡོ་རྗེ་གསུམ་ གྱི་དངོས། །ཐུགས་ཀྱི་རྡོ་རྗེ་ཅན་གྱིས་ནི། །བྱིན་
རླབས་གནས་སུ་དེང་བདག་མཛོད། །ཅེས་པ་དང་། ཨོཾ་ཧཱུྃ་པྲ་ཛྙཱ་ཨུ་པཱ་ཡོ་བཛྲ་སཏཱ་བི་ཤྭ་མ་ཧཱ་ཏ་རོ་
པྲཛྷ་ཛྷཱ་ན་ཨ་བྷི་ཥེ་ཀཾ་མེ་ད་ད་ཏཾ་ཧཱུྃ་ཧཱུྃ་ཕཊ་ཞེས་པ་ལན་གསུམ་གྱིས་གསོལ་བ་གདབ་པོ། །དེ་ནས་བླ་
མས་ཕྱག་རྒྱ་ལོ་བཅུ་གཉིས་མའི་དཔྲལ་བར་ལ་སོགས་པར་ཨོཾ་ཨཱཿཧཱུྃ་ཧོསྭཱཧཱ། ཞེས་བཀོད་པའི་ལག་
པ་ནས་བཟུང་སྟེ། འདིར་ནི་ཁྱོད་རྣམས་དཔང་པོ་ལགས། །བདག་གིས་འདི་ལ་འདི་གཏད་དོ། །
གཟུངས་མ་ཡིད་འོང་འདི་ཁྱོད་ཀྱི། །བསྟེན་བྱར་སངས་རྒྱས་རྣམས་ཀྱིས་བརྟགས། །འཁོར་ལོའི་རིམ་
154



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། ། པོད་དང་པོ།
པས་རབ་སྦྱོར་བས། །བདེ་བ་དམ་པ་མྱང་བར་གྱིས། །ཞེས་གསུངས་ཞིང་རྡོ་རྗེ་སེམས་དཔའ་དཔང་
དུ་བྱས་ནས་གནང་བ་དང་། དེས་ཀྱང་དྲི་ཞིམ་པོའི་ལུས་གཅེར་པུར་བྱས་པའི་ཆུ་སྐྱེས་སློབ་མ་ལ་
སྟོན་ཅིང་། ཨེ་མ་བདག་གིས་པད་མ་འདི། །བདེ་བ་ཀུན་དང་ཡང་དག་ལྡན། །གང་ཞིག་ཆོ་གས་
བསྟེན་བྱེད་ན། །དེ་ཡི་མདུན་ནི་བདག་གནས་པས། །རྫོགས་པའི་སངས་རྒྱས་མཉེས་བྱེད་སོགས། །
པད་མར་བྱ་བ་ཇི་བཞིན་གྱིས། །བདེ་ཆེན་རྒྱལ་པོ་རང་ཉིད་ནི། །འདི་ཉིད་དུ་ནི་རྟག་ཏུ་བཞུགས། །བྷ་
ཛ་མོ་ཀ་ཧོ༔ཞེས་གསུངས་པ་དང་རྡོ་རྗེ་པད་མར་འདུ་བྱས་པར་མོས་ཏེ། དེའི་བདེ་བའི་ཉེ་བར་མཚོན་
པ་ཁྱད་པར་གྱི་དགའ་བ་ཤེས་རབ་ཡེ་ཤེས་ཀྱི་དག་གིས་སེམས་ཀྱི་ཐིག་ལེ་དང་གཉིད་འཐུག་གི་
གནས་སྐབས་འགགས་ནས་ཐུགས་རྡོ་རྗེ་ཆོས་སྐུ་རྣམ་པ་ལྔས་མངོན་པར་བྱང་ཆུབ་པ་ཐོབ་པར་གྱུར་
ཅིག །དེའི་ལམ་བསྒོམ་པ་ལ་དབང་ཞིང་སྔགས་ཀྱི་ཚུལ་ལ་གནས་བརྟན་དུ་གྱུར་ཅིག །ས་བཅུ་པ་
ཆོས་ཀྱི་སྤྲིན་ཐོབ་པ་རྡོ་རྗེ་འཆང་གཉིས་པར་གྱུར་ཅིག །ཅེས་བརྗོད་ལ། ཨོ་ཧཱུྃ་བཛྲ་སཏྭེ་ན་པྲཛྙཱ་ཛ་ནེ་
ན་ཨ་བྷི་ཥེ་ཀེ་ན་ཨ་བྷི་ཥེ་ཀ་ཏོ་དི་ཏཱི་ཡ་བཛྲ་དྷ་རོ་ཧིཾ་དྷརྨ་མེ་གྷ་བྷུ་མི་ལབ་ཏོ་ཧོ་ཞེས་ང་རྒྱལ་བཟུང་བ་
ནི་ཤེས་རབ་ཡེ་ཤེས་ཀྱི་དབང་ངོ༌། །
དེ་ནས་དབང་བཞི་པའི་དོན་དུ་བླ་མ་ཡེ་ཤེས་རྡོ་རྗེ་དང་དབྱེར་མེད་ལ་(དཔལ་དུས་ཀྱི་འཁོར་ལོ་སྐུ་བཞིའི་
བདག་ཉིད་ཅན་གྱི་རྒྱབ་ཞལ་སེར་པོ་ཡེ་ཤེས་རྡོ་རྗེའི་ངོ་བོ་ལ་ཆགས་རྟོག་གི་དྲི་མ་དག་པར་བྱེད་པ་དབང་བཞི་པ་ཞུ་བའི་ཡོན་དུམཎྜལ་
ཕུལ་ནས། གཙོ་བོས་ཁྱོད་ཞབས་བཀའ་དྲིན་ལས། །བདག་གིས་དབང་བསྐུར་རྣམ་གསུམ་ཐོབ། །དེ་
རིང་རིན་ཆེན་བཞི་པ་ཡི། །བཀའ་དྲིན་གྱིས་ཀྱང་བསྐྱབ་ཏུ་གསོལ། །ཞེས་པ་དང༌། ཨོ་ཧོ་པྲཛྙཱ་ཨུ་པ་ཡ་
ཨཱད་མ་ཀཾ་བཛྲ་སཏཱ་མ་མཧཱ་མུ་ཏུ་ཛྙཱ་ན་ཨ་བྷི་ཥེ་ཀཾ་མེ་པྲ་ཡཙྪ་ཨོཾ་ཨཱ༔ཧཱུྃ་ཧོཕཊ་ཞེས་པ་ལན་གསུམ་
གྱིས་གསོལ་བ་གདབ་པོ། །དེ་ནས། སོ་སོར་སྡུད་དང་བསམ་གཏན་དང་། །སྲོག་རྩོལ་དེ་བཞིན་་་་་
འཛིན་པ་དང༌། །རྗེས་སུ་དྲན་དང་ཏིང་ངེ་འཛིན། །སྦྱོར་བ་ཡན་ལག་དྲུག་ཏུ་འདོད། །ཅེས་པ་དང༌།
བསམ་པ་ཐམས་ཅད་ཡོངས་སྤངས་ནས། །ཉི་མ་གཅིག་ཏུ་བརྟག་པར་བྱ། །དེ་ལ་རྟགས་ནི་མ་བྱུང་
ན༑ ༑དེ་ཚེ་ང་ཡི་རྫུན་ཚིག་ཡིན། །ཞེས་པ་དང༌། དུ་བ་སྨིག་རྒྱུ་མེ་ཁྱེར་དང་། །མར་མེ་འབར་དང་ཟླ་
ཉི་དང་། །མུན་ཅན་ཆ་ཤས་ཐིག་ལེ་ཆེ། །སྣ་ཚོགས་གཟུགས་ནི་འོད་གསལ་བའོ། །ཞེས་པ་དང་། ཡེ་
ཤེས་འདི་ནི་ཆེས་ཕྲ་ཞིང་། །རྡོ་རྗེ་ནམ་མཁའི་དཀྱིལ་ལྟ་བུ། །རྡུལ་བྲལ་མཐར་ཕྱིན་ཞི་བ་ཉིད། །ཁྱོད་
1དུད



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཀྱི་ཕ་ནི་ཁྱོད་ཉིད་དོ། །ཞེས་པའི་དོན་བསྒོམས་ཏེ། འཕོ་མེད་བདེ་བས་ཉེ་བར་མཚོན་པ་ལྷན་ཅིག་
སྐྱེས་པའི་དགའ་བ་དབང་བཞི་པའི་ལམ་གྱིས་ཡེ་ཤེས་ཀྱི་ཐིག་ལེ་དང་ཆགས་རྟོག་གི་གནས་སྐབས་
འགགས་ནས་ཡེ་ཤེས་རྡོ་རྗེ་ངོ་བོ་ཉིད་ཀྱི་སྐུ་སྐད་ཅིག་གཅིག་གིས་མངོན་པར་བྱང་ཆུབ་པ་ཐོབ་པར་
གྱུར་ཅིག དེའི་ལམ་བསྒོམ་པ་ལ་དབང་ཞིང་སྔགས་ཀྱི་ཚུལ་ལ་སྐྱེ་རྒུའི་བདག་པོར་གྱུར་ཅིག །ས་
བཅུ་གཉིས་པ་རྡོ་རྗེ་འཛིན་པའི་གོ་འཕང་བཅོམ་ལྡན་འདས་དུས་ཀྱི་འཁོར་ལོ་ཉིད་དུ་གྱུར་ཅིག།
ཅེས་བརྗོད་ལ། ཨོཾ་ཧོ་དྷརྨ་དྷཱ་ཏུ་ཨཱ་ཀ་ར་ཙ་ཏུར་ཐ་ཨ་བྷི་ཥེ་ཀེ་ན་ཨ་བྷི་ཥེ་ཀ་ཏོ། བཛྲ་སཏྭེ་ན། ཨཱད་མ་
ནཱ་ཧིཾ་དཱི་ཏཱི་ཡོ། དྭཱ་ད་ཤ་བྷུ་མི་ལབ་རྡོ་བཛྲ་སཏཱ། མ་ཧཱ་ཨར་ཐ པ་ར་མ་ཨ་ཀྱཱ་ར་ཏྲེ་ལོཀྱ་བི་ཛ་ཡ༔ ཀ་
ལ་ཙཀྲ་བྷ་ག་ཝཱན་ཨེ་ཝཾ་ཀ་རཿ ཞེས་ང་རྒྱལ་བཟུང་བ་ནི་དབང་བཞི་པའི་ཆོ་གའོ།། །། །
དེ་ལྟར་དབང་ཐོབ་ནས་དེ་ཁོ་ན་ཉིད་དྲན་པས། བུམ་པ་གསང་བའི་དབང་བསྐུར་དང༌། །ཤེས་
རབ་ཡེ་ཤེས་མངོན་བརྗོད་པ། །སླར་ཡང་ཤེས་རབ་ཆེན་པོ་ཉིད། །དེ་ཡི་ཡེ་ཤེས་མངོན་བརྗོད་བྱེད། །
འགྱུར་དང་འགྱུར་དང་དེ་ནས་འཛག །དེ་ནས་གཞན་ཡང་མི་འཛག་པའོ། །དབང་བསྐུར་གསུམ་པོ་
རིམ་པ་ཡིས། །ལུས་ངག་སེམས་ནི་ལེགས་དག་པ། །བཞི་པ་ཡེ་ཤེས་ཡང་དག་དག །ལུས་ངག་སེམས་
ཀྱང་དག་པར་བྱེད། །བྱིས་པ་དར་མ་དེ་ནས་རྒན། །བཞི་པ་སྐྱེ་རྒུའི་བདག་པོའོ། །ཤེས་རབ་ནུ་མར་
ཡན་ལག་ནི། །རེག་པའི་བྱང་ཆུབ་སེམས་འཕོའི་བདེ། །གསང་བའི་དབང་བསྐུར་གསང་བ་ནི། །འོ་
མ་འཛིན་པའི་དབང་བསྐུར་བ། །གང་ལས་བདེ་ཐོབ་དེ་བྱིས་པའོ། །ཡུན་རིང་གསང་བར་སྤྲོས་ལས་
སྐྱེས། །བྱང་ཆུབ་སེམས་ནི་འཕོ་བའི་བདེ། །གསང་བའི་དབང་བསྐུར་གསང་བ་ནི། །གང་ལས་བདེ་
ཐོབ་དེ་དར་མ། །ཡུན་རིང་གསང་བར་སྤྲོས་ལས་སྐྱེས། །རྡོ་རྗེའི་རྩེ་མོར་གཡོ་བའི་བདེ། །ཤེས་
རབ་ཡེ་ཤེས་དབང་སྐུར་བ། །གང་ལས་གཡོ་བ་བགྲོད་དེ་རྒན། །ཕྱག་རྒྱ་ཆེན་པོའི་རྗེས་ཆགས་ལས།།
སྐྱེས་པ་གཡོ་མེད་བདེ་བ་ནི། །ཤེས་རབ་ཆེན་པོའི་དབང་བསྐུར་བ། །གང་ལས་གཡོ་མེད་རྟོགས་
པ་དེ། །སྐྱེ་རྒུའི་བདག་པོར་རྣམ་ཤེས་བྱ། །སྐྱོབ་པ་ཐམས་ཅད་བསྐྱེད་མཛད་པ། །རྡོ་རྗེ་སེམས་དཔའ་
སེམས་དཔའ་ཆེ། །བྱང་སེམས་གཉིས་མེད་མི་འགྱུར་བ། །འདི་ནི་དམ་ཚིག་སེམས་དཔར་འགྱུར། །རྡོ་
རྗེའི་རྣལ་འབྱོར་རྣམ་པ་བཞི། །དུས་ཀྱི་འཁོར་ལོ་འདིར་བཤད་པ། །རྣལ་འབྱོར་རྣམས་ལ་ཐར་སྟེར་
བྱེད། །ཅེས་བརྗོད་དོ། །
I56



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། པོད་དང་པོ།
དེ་ནས་དབང་གིས་རབ་ཏུ་བྱེད་པ་ཞུ་བའི་དོན་དུ་མཎྜལ་ཕུལ་ནས། །བཅོམ་ལྡན་འདས་བདག་
ལ་དབང་བསྐུར་བའི་རབ་ཏུ་བྱེད་པའི་བཀའ་དྲིན་མཛད་དུ་གསོལ། །ཞེས་ལན་གསུམ་གྱིས་གསོལ་
བ་གདབ་པོ། །དེ་ནས། འདིར་ནི་དབང་བསྐུར་རྣམ་པ་གཉིས་ཀྱང་བུ་ཡི་ཡོན་ཏན་དབང་གིས་འཇིག་
རྟེན་འཇིག་རྟེན་འདས་པའོ། །གང་ཞིག་ཤེས་རབ་ཀྱི་ནི་ནུ་མ་ལ་རེག་གཞན་པ་བདུད་རྩི་མྱང་དང་
འཁྱུད་པ་གང་ཡིན་པ། །ཤེས་རབ་དང་འགྲོགས་བྱང་ཆུབ་སེམས་ནི་ཞུ་བ་དག་ལ་བཞི་པའི་སྐད་
ཅིག་བདུད་རྩི་རྟོགས་པ་གང་། །འདི་དག་ཐམས་ཅད་ངེས་པར་འཇིག་རྟེན་པ་སྟེ་མཆོག་གི་ཐུགས་
རྗེ་ཡིས་ནི་ལམ་གྱི་རྒྱུ་རུ་བསྟན། །འཇིག་རྟེན་འདས་པའི་དབང་གང་མཆོག་གི་རྒྱལ་བའི་བདག་པོའི་
ཕྱག་རྒྱ་མཆོག་ལ་རྗེས་སུ་སྦྱོར་བའོ། །སེམས་ཀྱི་སྣང་བ་ཙམ་སྟེ་རང་གི་ཡིད་ལས་སྐྱེས་པ་མེ་ལོང་གི་
ནི་གཟུགས་བརྙན་ལྟ་བུ་ཉིད། །གང་ཞིག་མཐའ་དག་རྒྱལ་བའི་སྲས་དང་སངས་རྒྱས་རྣམས་ཀྱིས་
བསྟེན་པ་རྣལ་འབྱོར་དབང་པོས་བསྟེན་བྱ་སྟེ། ཡེ་ཤེས་མེ་ལྕེ་དེ་ནི་རབ་ཏུ་རྒྱས་པས་བདུད་ཚོགས་
ཡུལ་དང་བཅས་པ་མཐའ་དག་སྲེག་བྱེད་ཅིང་། །ལུས་ལ་ཆགས་པ་ལ་སོགས་ཀྱང་སྟེ་རྣལ་འབྱོར་
རྣམས་ལ་ལོ་ཡི་སྦྱོར་བས་བདེ་མཉམ་སྟེར་བར་བྱེད །ཅེས་པ་དང༌། ཆགས་བྲལ་དང་པོ་ཆགས་པ་
ཆེ་༑ ༑ཁ་དོག་སྣ་ཚོགས་འབར་བའི་འོད། །རྡོ་རྗེ་དཀྱིལ་དཀྲུང་རྫོགས་སངས་རྒྱས། །སངས་རྒྱས་
གསུང་གི་ཆོས་འཛིན་པ། །ཞེས་པ་དང༌། རྣམ་པ་ཀུན་ལྡན་རྣམ་པ་མེད། །བཅུ་དྲུག་ཕྱེད་ཕྱེད་ཐིག་
ལེ་འཛིན། །ཆ་མེད་ཆ་ལས་འདས་པ་པོ། །བསམ་གཏན་བཞི་པའི་རྩེ་མོ་འཆང་། །ཞེས་བརྗོད་ལ་དོན་
བསམ་པ་ནི་དབང་གོང་མའི་ཆོ་གའོ།། ༈ །། །
དེ་ནས་སློབ་དཔོན་ནུས་པས་བདག་པོ་ཆེན་པོ་ཡིས། །དབང་ཡང་བླང་སྟེ་དངོས་གཞིའི་ཆོ་
ག་འོ། །ཞེས་པ་ལྟར་རྡོ་རྗེ་སློབ་དཔོན་གྱི་དབང་གི་དོན་དུ་བླ་མ་དང་གཙོ་བོ་དབྱེར་མེད་ལ་མཎྜལ་
ཕུལ་ནས། །ཀྱེ་དཔལ་ལྡན་བླ་མ་ཁྱོད་ཀྱི་བཀའ་དྲིན་ལས་ད་ནི་བདག་གིས་བདེ་བར་གཤེགས་པའི་
ལམ་ཐམས་ཅད་ཤེས་སོ། །ཞེས་ཞུ་ཞིང་། དུས་འདི་ནས་ནི་བཟུང་ནས་སུ། །བྱང་ཆུབ་སྙིང་པོར་
མཆིས་ཀྱི་བར། །སངས་རྒྱས་དང་ནི་བྱང་ཆུབ་སེམས། །དཔལ་ལྡན་བླ་མ་ཁྱོད་སྤངས་ནས། །བླ་མ་
གཞན་ལ་རྨི་ལམ་དུའང་། །སྲོག་དོར་ནས་ཀྱང་བསྟེན་མི་བྱ། །གཞན་ཡང་དེ་བཞིན་དུས་ཀུན་ཏུ། །
གཡོ་སྒྱུ་མེད་པར་ནུས་ཚད་ཀྱིས། །ལུས་ངག་སེམས་དང་གསུམ་པོ་ནི། །གཙོ་བོའི་སྤྱན་སྔར་དབུལ་
157



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བར་བགྱི། །ཞེས་བརྗོད་དེ། སྒྲིབ་པ་ཐམས་ཅད་བཅོམ་པ་ཡི། །དུས་ཀྱི་འཁོར་ལོ་ཁྱོད་ལ་འདུད། །
ཅེས་སོགས་ལན་གསུམ་གྱིས་གསོལ་བ་གདབ་པོ། །དེ་ནས་དབང་སྟེགས་ལ་འཁོད་པར་མོས་ཤིང་།
སྔར་བཞིན་བཀྲ་ཤིས་བརྗོད་ནས། རང་དགེ་སློང་ཡིན་ན་རྡོ་རྗེ་སེམས་དཔའི་ཕྱག་རྒྱ་ནི། ཕྱི་དང་ནང་
དུ་ཡང་དག་གནས། །སྤྱི་བོའི་འཁོར་ལོར་མི་བསྐྱོད་པ། །བྱིན་པ་དཔའ་བོས་བཟུང་བར་གྱིས། །ཞེས་
པ་དང༌། དེ་བཞིན་དུ། རྣ་ཆའི་བདག་ཉིད་འོད་དཔག་མེད། །མགུལ་གྱི་ཕྲེང་བར་རིན་ཆེན་བདག །
ལག་པར་རྣམ་པར་སྣང་མཛད་བརྗོད། །སྐ་རགས་ལ་ནི་དོན་ཡོད་གནས། །ཡན་ལག་ཀུན་ལ་རྡོ་
རྗེ་འཛིན། །བྱིན་པ་དཔའ་བོས་བཟུང་བར་གྱིས། །ཞེས་འདོན་པ་བསྒྱུར་བ་བརྗོད་དེ། །བུམ་པ་བཅུས་
བཀྲུས་པར་བལྟ་ཞིང་ཅོད་པན་དང་དར་དཔྱངས་དང་ཕྱག་རྒྱ་དྲུག་བླངས་ལ །གདུག་པ་སྡིགས་པར་
བྱེད་པའི་མཆོག །གང་གིས་ངུར་སྨིག་མཐོང་བ་ཡིས། །ལྷ་མིན་ས་ཡི་འོག་ཏུ་འགྲོ །དགེ་སློང་རྡོ་རྗེ་
འཛིན་པ་བྱ། ། ཞེས་བརྗོད་དོ། ། དགེ་ཚུལ་ཡིན་ན་བུམ་པ་དྲུག་གིས་བཀྲུས་པར་བལྟ་ཞིང་དར་
དཔྱངས་དང་ཕྱག་རྒྱས་བླངས་ནས། གང་ཞིག་བསླབ་པ་བཅུ་ལྡན་པའི། །རྡོ་རྗེ་འཛིན་པ་དགེ་ཚུལ་
ཏེ༑ །དེ་ནི་སློབ་དཔོན་འབྲིང་པོ་རུ། །རྡོ་རྗེ་འཆང་གིས་རབ་ཏུ་གསུངས། །ཞེས་གསུངས་དང་། དགེ་
བསྙེན་ཡིན་ན་བུམ་པ་གཉིས་ཀྱིས་བཀྲུས་པར་བལྟ་ཞིང་ཕྱག་རྒྱ་རྡོ་རྗེའི་སོར་གདུབ་ཙམ་བླངས་ནས།
གོས་དཀར་ཅན་གྱི་ཁྱིམ་པ་གང༌། །རྡོ་རྗེ་འཛིན་པར་བྱ་བ་སྟེ། །དགེ་སློང་རྡོ་རྗེ་འཛིན་རྣམས་ལ། །ཚུལ་
མཐུན་བསྙེན་བསྐུར་བྱ་ཕྱིར་རོ། །ཞེས་བརྗོད་དོ། །དེ་ནས་སློབ་དཔོན་རབ་འབྲིང་ཐ་མ་གསུམ་གང་
ཡིན་ཡང་རྡོ་རྗེ་དྲིལ་བུ་བཟུང་ལ། རྡོ་རྗེ་ཆེ་དང་དྲིལ་བུ་ཆེ། །ཞེས་སོགས་དང་། ཡིད་ཀྱི་ལུས་ནི་བརྟན་
པའི་ཕྱིར། །ཕྱག་རྒྱའི་དམ་ཚིག་རབ་ཏུ་གསུངས། །གང་གིས་ལུས་ལ་ཐམས་ཅད་བརྟན། །དེ་ནས་
ཕྱག་རྒྱར་རབ་ཏུ་བསྒྲགས། །ཞེས་བརྗོད་ཅིང་དོན་དྲན་པས་དབང་གོང་མ་མདོར་བསྡུས་པ་བླངས་
ནས། །དང་པོར་ཆུ་དག་ལ་ནི་དགེ་བསྙེན་ཉིད་དུ་འགྱུར་ཏེ་བུམ་པ་ལ་ཡང་དགེ་ཚུལ་དག་དུ་འགྱུར། །
གསང་བའི་དབང་ལ་དགེ་སློང་དང་ནི་གོང་མའི་བྱེད་པ་ལ་ཡང་གནས་བརྟན་ཞེས་པར་འགྱུར་་་་་་
འོ༑ ༑ཞེས་པ་དང་། འཇིག་རྟེན་གསུམ་ན་གཞོན་ལུས་གཅིག །གནས་བརྟན་རྒན་པོ་སྐྱེ་རྒུའི་བདག །
སུམ་ཅུ་རྩ་གཉིས་མཚན་འཆང་བ། །སྡུག་གུ་འཇིག་རྟེན་གསུམ་ན་མཛེས། །ཞེས་པ་དང༌། ཕྱིར་མི་
ལྡོག་པ་ཕྱིར་མི་འོང་། །འདྲེན་པ་རང་རྒྱལ་བསེ་རུའི་ཚུལ། །ངེས་འབྱུང་སྣ་ཚོགས་ལས་བྱུང་བ། །
158



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། པོད་དང་པོ།
འབྱུང་བ་ཆེན་པོ་རྒྱུ་གཅིག་པུ། །དགེ་སློང་དགྲ་བཅོམ་ཟག་པ་ཟད། །འདོད་ཆགས་བྲལ་བའི་དབང་
པོ་ཐུལ། །བདེ་བ་རྙེད་པས་འཇིགས་མེད་ཐོབ། །བསིལ་བར་གྱུར་པས་རྙོག་པ་མེད། །ཅེས་པ་དང༌།
མགོ་ཟླུམ་བརྟུལ་ཞུགས་ཆེན་པོ་འཆང་། །ཚངས་པར་སྤྱོད་པས་བརྟུལ་ཞུགས་མཆོག །དཀའ་ཐུབ་
མཐར་ཕྱིན་དཀའ་ཐུབ་ཆེ། །གཙང་གནས་དམ་པ་གོ་ཏ་མ། །བྲམ་ཟེ་ཚངས་པ་ཚངས་པའི་རིགས། །
མྱ་ངན་འདས་པས་ཚངས་པ་ཐོབ། །གྲོལ་བ་ཐར་པ་རྣམ་གྲོལ་སྐུ། །ཞེས་བརྗོད་ཅིང་དོན་དྲན་པ་
ནི་སངས་རྒྱས་པའི་སློབ་དཔོན་དུ་དབང་བསྐུར་བ་སྟེ། ཚངས་པ་སྐུ་དང་དབང་ཕྱུག་གསུང་དང་ཁྱབ་
འཇུག་ཐུགས་རྡོ་རྗེའི་ཟོལ་གྱིས་ཚངས་སྐུད་དང་སྐུའི་ཕྱག་རྒྱ་དང་དར་དཔྱངས་དང་ཅོད་པན་བླངས་
ལ༑ ཚངས་པ་སྐུ་ཡི་རྡོ་རྗེའི་འཛིན། །གསུང་གི་རྡོ་རྗེ་དབང་ཕྱུག་ཆེ། །རྒྱལ་པོ་ཐུགས་ཀྱི་རྡོ་རྗེ་འཛིན། །
དེ་ཡང་ཁྱབ་འཇུག་རྫུ་འཕྲུལ་ཆེ། །རྡོ་རྗེ་སློབ་དཔོན་ཞེས་པ་དང་། །མུ་སྟེགས་གཅན་ལ་སོགས་པ་ཆ་
ལུགས་སྣ་ཚོགས་པའི་སློབ་དཔོན་དུ་དྲན་པས། གཙུག་ཕུད་ཕུད་བུ་ལྕང་ལོ་ཅན། །རལ་པ་མུན་ཛ་
ཅོད་པན་ཐོགས། །གདོང་ལྔ་ཟུར་ཕུད་ལྔ་དང་ལྡན། །ཟུར་ཕུད་ལྔ་པ་མེ་ཐོག་ཐོད། །ཅེས་བརྗོད་དོ །དེ་
ནས་དམ་ཚིག་གི་དོན་དུ། མངོན་པར་དབང་བསྐུར་དེ་ལྟ་བུ། །ཐོབ་ནས་ལས་འདི་མི་བགྱི་སྟེ། །ཁྱིམ་
པའི་སློབ་དཔོན་རྣམས་ཀྱིས་ཀྱང་། །རལ་གྲི་དང་ནི་སྣག་ཚ་དང༌། །སྐྱེ་བོ་ཀུན་ལ་བསྙེན་པ་དང་། །
ཞིང་དང་ཁྱིམ་གྱི་ལས་དང་ནི། །ཚོང་ལ་སོགས་པ་མི་བགྱིའོ། །གལ་ཏེ་དེ་དག་ལ་སོགས་ནི། །བྱས་ན་
ཆོས་ནི་ཕྱིན་ཅི་ལོག །འགྱུར་ཏེ་སྣང་བ་བཅོམ་པའི་ཕྱིར། །མནར་མེད་པར་ནི་འགྲོ་བར་འགྱུར། །དེ་
བས་དེ་ཉིད་ལ་གནས་ནས། དེ་དག་ལ་སོགས་སྲུང་བྱེད་ན། །ངེས་པར་སྐྱེ་བ་འདི་ཉིད་དུ། །ཕྱག་རྒྱ་
ཆེན་པོ་འགྲུབ་པར་འགྱུར། །ཞེས་པ་དང་། སྡོམ་པའི་དོན་དུ། ལས་ཀྱི་ཕྱག་རྒྱས་རབ་སྦྱོར་དང༌། །ཡེ་
ཤེས་ཕྱག་རྒྱས་རྗེས་ཆགས་ལའང༌། །བདེ་བ་ཆེན་པོ་བྱང་ཆུབ་སེམས། །བརྟུལ་ཞུགས་བརྟན་པོས་
བསྲུང་བར་བྱ། །བྷ་གར་ལིང་ག་རབ་བཞག་ནས། བྱང་ཆུབ་སེམས་ནི་སྤྲོ་མི་བྱ། །ཁམས་གསུམ་པོ་ནི་
མ་ལུས་པའི། །སངས་རྒྱས་གཟུགས་ནི་བསྒོམ་པར་བྱ། །བསྲུང་བ་འདི་ཉིད་ཁོ་ན་ཡིས། །སྐྱེ་བ་འདི་
ལ་སངས་རྒྱས་ཉིད། །ཚུལ་ཁྲིམས་ཚོགས་ནི་ཡང་དག་རྫོགས། །བསོད་ནམས་ཡེ་ཤེས་ཡང་དག་
ལྡན། །ཕ་རོལ་ཕྱིན་བཅུ་རྫོགས་པ་ཡིས། །རྫོགས་པའི་སངས་རྒྱས་དུས་གསུམ་འཇུག །འདི་ཡིས་
རྫོགས་སངས་རྒྱས་ཀུན་གྱི། །ཆོས་ཀྱི་འཁོར་ལོ་རབ་ཏུ་བསྐོར། །རང་དང་གཞན་དོན་བསྒྲུབ་པའི་
159



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།
སླད། །སྟོང་ཉིད་སྙིང་རྗེ་དབྱེར་མེད་པ། །ཁམས་གསུམ་དབང་ཕྱུག་ཡེ་ཤེས་ནི། །འདི་ལས་གཞན་
པ་ཡོད་མ་ཡིན། །སྐྱོབ་པ་ཀུན་གྱི་སྡོམ་པ་ནི། །གལ་ཏེ་ཁྱོད་བསྲུང་བདག་གི་བུ། །དེ་ཚེ་སངས་རྒྱས་
ཐམས་ཅད་ཀྱིས། །བྱིན་རླབས་རྫོགས་བྱང་ཆུབ་ཐོབ་འགྱུར། །ཅི་སྟེ་ཆགས་པའི་ཟིལ་མནན་བདག །
གཙོ་བོའི་མདུན་དུ་བླང་ནས་ནི། །སྡོམ་པ་སྐྱོང་བར་མི་བྱེད་ན། །དེ་ཚེ་ངུ་འབོད་དུ་འགྲོ་འགྱུར། །
དམན་པའི་སེམས་ལས་སྐྱེ་གནས་སུ། །གང་ཚེ་བྱང་ཆུབ་སེམས་ལྟུང་གྱུར། །དེ་ཚེ་ཕྱག་རྒྱུར་ཤེས་
ནས་ནི། །པད་མའི་ཕྱི་རོལ་རང་ལྕེས་བླང་། །ཞེས་བརྗོད་ཅིང་དོན་བསམས་ལ། སངས་རྒྱས་པ་དང་
ཞི་བ་འམ་གཅེར་བུ་སྐལ་ལྡན་ཞེས་དང་དེ་བཞིན་གཙང་གནས་བྲམ་ཟེ་འམ། །ཐོད་པ་ཅན་དང་སྒྲ་
འབལ་དང་ནི་གོས་དཀར་དག་དང་ཞིང་སྐྱོང་རིགས་ཅན་དག་དང་ཐུབ་པ་དང༌། །བསྙོན་པའི་
གཟུགས་ཅན་དག་དང་སྡིག་པ་མེད་པའི་སེམས་ལྡན་མཁས་པ་དང་ནི་སློབ་གཉེར་བ་ཡང་རུང་། །
རྣལ་འབྱོར་པ་ནི་དངོས་གྲུབ་དོན་སླད་མཐའ་དག་ཡོན་ཏན་གཏེར་ཏེ་དེ་ཉིད་ཐོབ་པའོ་མི་ཡི་་་་ཡས་
དབང་། །ཞེས་ནང་པ་དང་ཕྱི་རོལ་པ་མཐའ་དག་གི་རྡོ་རྗེ་སློབ་དཔོན་དུ་གཟེངས་བསྟོད་ལ། དིང༌
བདག་སྐྱེ་བ་འབྲས་བུར་བཅས། །བདག་གི་གསོན་པའང་འབྲས་བུ་ཡོད། །དེ་རིང་སངས་རྒྱས་
རིགས་སུ་སྐྱེས། །སངས་རྒྱས་སྲས་སུ་དེང་བདག་འགྱུར། །ཞེས་(ས་བུ་ཊ་ལས)གསུངས་པ་དབུགས་དབྱུང་
བ་ནི་རྡོ་རྗེ་སློབ་དཔོན་རབ་ཏུ་གནས་པའི་དབང་གི་ཆོ་གའོ། །དེ་བཞིན་དུ་བདག་པོ་ཆེན་པོའི་དབང་
ཡང་ནུས་ན་བླང་བ་ལས་དེ་ནི་འཕོ་མེད་ཐོབ་པའི་དབང་ཡིན་པས་ཆོ་ག་རྒྱུད་འགྲེལ་ལ་ལྟོས་ནས་རེ་
ཞིག་མ་བྲིས་ཀྱི་འོན་ཀྱང་སྐབས་སུ་བབ་པ་དངོས་གཞིའི་ཆོ་ག་ནི་རྫོགས་སོ།། །།
དེ་ནས། ཀུན་སྤངས་ཀྱིས་ནི་མཐའ་དག་ཚིག་གིས་བླང་
། །སྲིད་གསུམ་མ་ལུས་སྙིང་རྗེའི་དབང་
གིས་བསྡུ། །ཞེས་པ་ལྟར་ཅི་སྟེ་རྫས་དང་བྲལ་བའི་གང་ཟག་ཆོས་ཁོ་ན་དོན་དུ་གཉེར་བས་ནི་རྡུལ་
ཚོན་གྱི་དཀྱིལ་འཁོར་དང་མཆོད་པའི་ཡོ་བྱད་ལ་སོགས་མ་ཚོགས་ཀྱང་ཚིག་ཙམ་གྱིས་དབང་བསྐུར་
བ་བླང་ཞིང་མོས་པ་ཡིད་ལ་བྱེད་པ་ནི་ཀུན་སྤངས་ཀྱི་དབང་དུ་གསུངས་སོ། །དེ་བཞིན་དུ་བསམ་
གཏན་གྱིས་མཐའ་ཡས་པའི་སེམས་ཅན་ལ་དབང་བསྐུར་བར་གསུངས་པ་ཡང་ཐེག་པ་ཆེན་པོའི་
ཁྱད་པར་གྱི་ཆོས་ཏེ་ཕྱི་རོལ་གྱི་དངོས་པོ་ཡོད་པ་ལ་ཡང་ཡིད་གཙོ་བོ་ཡིན་པའི་ཕྱིར་སྙིང་རྗེའི་དབང་
གིས་ངེས་པའོ། །དེ་ནས། རྩ་ལྟུང་བསྒྲག་པ་འབུལ་བའི་རིམ་པ་དང་། །གཤེགས་གསོལ་ལ་སོགས་
160



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོ་བདག་འཇུག་སྙིང་པོ་གསལ་བ། ། པོད་དང་པོ།
རྗེས་ཀྱི་ཆོ་གར་བསྟན། །ཞེས་པ་ལྟར་དབང་བདུན་དང་བཞི་དང་རྡོ་རྗེ་སློབ་དཔོན་གྱི་དབང་རྣམས་
རྫོགས་པའམ་ཆ་ཤས་ཀྱིས་བླངས་ཀྱང་རུང་སྟེ་རང་གི་དབང་གང་བླངས་པ་དེའི་མཐར། དཔལ་ལྡན་
བླ་མའི་ཐུགས་དཀྲུགས་པ་ལས་བུ་རྣམས་ཀྱིས་ནི་རྩ་བའི་ལྟུང་བ་རི་བོང་འཛིན་པར་འགྱུར། །དེ་ཡི་
དཀའ་ལས་འགོངས་པས་གཞན་དུ་འགྱུར་ཏེ་ངེས་པར་དེ་བཞིན་སྤུན་ལ་ཁྲོས་པས་གསུམ་པའོ། །
བྱམས་པ་བཏང་བས་བཞི་པར་འགྱུར་ཏེ་བྱང་ཆུབ་སེམས་ནི་ཉམས་པ་ལས་ཀྱང་མདའ་རུ་འགྱུར། །
དྲུག་པ་གྲུབ་པའི་མཐའ་ལ་སྨོད་པའི་རི་བོང་དག་ཀྱང་མ་སྨིན་མི་ལ་གསང་བ་བྱིན་ལས་སོ། །
ཕུང་པོ་ཉོན་མོངས་པ་ལས་ཀླུ་རུ་འགྱུར་ཏེ་སླར་ཡང་དག་པའི་ཆོས་ལ་མ་དད་གང༌། །སྒྱུ་ཡི་བྱམས་
པ་དང་ནི་མིང་སོགས་བྲལ་བ་བདེ་བ་སྟེར་ལ་རྟོག་པ་ཕྱོགས་དང་དྲག་པོའོ། །དག་པའི་སེམས་ཅན་
རྣམས་ལ་སྐྱོན་བརྗོད་པ་ལས་ཉི་མའོ་དམ་ཚིག་ཐོབ་པ་འདོར་བ་ལས་ཀྱང་གཞན། །བུད་མེད་ཐམས་
ཅད་ལ་སློད་ངེས་པར་མ་ནར་འགྱུར་ཏེ་རྡོ་རྗེའི་ཐེག་པར་གནས་པ་རྣམས་ལའོ། །ཞེས་པ་དང༌། གཙོ་
བོས་ཇི་ལྟར་བཀའ་བསྩལ་པ། །དེ་དག་ཐམས་ཅད་བདག་གིས་བགྱི། །དེང་ནས་བརྩམས་ཏེ་བདག་
བྲན་དུ། །ཁྱོད་ལ་བདག་ནི་འབུལ་ལགས་ཀྱིས། །ཁྱོད་ཀྱིས་སློབ་མར་བཟུང་བ་དང༌། །ཆ་ཡིས་
ཤས》ཀྱང་ནི་བཅད་[སྤྱད]དུ་གསོལ། །ཞེས་བརྗོད་ལ་དོན་བསམ་པ་ནི་རྩ་ལྟུང་བསྒྲག་པའོ། །དེ་
ནས་ཐལ་མོ་སྦྱར་ལ། ལུས་དང་རྐང་ལག་ནང་ནས་ནི། །ཕྱག་འཚལ་ཆེད་དུ་མགོ་བོ་འབུལ། །ལས་
ཀྱི་དབང་པོ་རྣམས་ལས་ནི། །བསྟོད་དང་བདེན་ཕྱིར་ངག་འབུལ་གྱིས། །དབང་པོ་དྲུག་པོ་རྣམས་
ལས་ནི །གཡོ་སྒྱུ་སྤང་ཕྱིར་ཡིད་འབུལ་ཏེ། །དེ་བཞིན་རྫས་དང་འཁོར་ལས་ཀྱང་། །དུས་ཀུན་དུ་ནི་
དྲུག་ཆ་འབུལ། །ཞེས་དམ་བཅས་ལ་མཎྜལ་འབུལ་བ་ནི་ཡོན་འབུལ་བའོ། ། དེ་ནས་གྲུབ་ན་སྦྱིན་
སྲེག་ཀྱང་བྱ་ཞིང་། དཀྱིལ་འཁོར་ཡོད་ན་མཆོད་བསྟོད་དང་དངོས་གྲུབ་བླང་བ་བྱས་ནས་ཤར་སྒོར་
སྤོས་ཕོར་དང་རྡོ་རྗེ་དྲིལ་བུ་འཛིན་པས། ཨོ་ཁྱེད་ཀྱིས་སེམས་ཅན་ཀུན་མཛད། །རྗེས་སུ་མཐུན་
པའི་དངོས་གྲུབ་བསྩལ། །སངས་རྒྱས་ཡུལ་དུ་གཤེགས་ནས་ནི། །སླར་ཡང་བྱོན་པར་མཛད་དུ་
གསོལ། །བཛྲ་ཞེས་བརྗོད་དེ་རྡོ་རྗེ་རྩེ་ལྔ་པའི་ཕྱག་རྒྱས་དབུགས་ནང་དུ་བསྡུད་པ་དང་ལྷན་ཅིག་
ཡེ་ཤེས་པ་རང་གི་སྙིང་ཁའི་པད་མར་གཤེགས་སུ་གསོལ་ནས་རྡོ་རྗེ་ཚངས་ཐིག་གི་ལམ་ནས་བདེ་
ཆེན་འཁོར་ལོ་ཇི་སྲིད་པར་བྱིས་པའི་རྡུལ་ཚོན་ཅུང་ཟད་མགོ་བོར་བཀོད་དེ་གཤེགས་སུ་གསོལ་ལོ།།
161



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།
དེ་ནས་རྡུལ་ཚོན་ཆུ་བོར་གཤེགས་སུ་གསོལ་ཏེ་སྨོན་ལམ་བྱ་བ་དང་དཀྱིལ་འཁོར་གྱི་ཁང་པར་
བསང་གཏོར་དང་བཀྲ་ཤིས་བྱས་ཏེ་བ་ལྕིས་བྱུགས་ནས་ལས་ཀྱི་རྗེས་མི་མངོན་པར་བྱ་བ་དང་་་་་་་
འཇིག་རྟེན་པ་རྣམས་ལའང་གཏོར་མ་རྒྱ་ཆེར་བྱིན་ནས་རང་རང་གི་གནས་སུ་བཏང་ཞིང་ཚོགས་
ཀྱི་དགའ་སྟོན་རྒྱ་ཆེར་བྱ་བ་ནི་གཤེགས་སུ་གསོལ་བ་ལ་སོགས་པ་རྗེས་ཀྱི་ཆོ་གའོ། །
དཔལ་དུས་ཀྱི་འཁོར་ལོའི་བདག་འཇུག་སྙིང་པོ་གསལ་བ་ཞེས་བྱ་བ་དགེ་སློང་ཤེས་རབ་གྲུབ་
བཟང་པོས་གསོལ་བ་བཏབ་པ་བཞིན །དགེ་སློང་རྡོ་རྗེ་འཛིན་པ་ལོ་བས་ཇོ་ནང་དཔལ་གྱི་རི་ཁྲོད་
དུ་བཀོད་པའོ། །འདི་ལ་གལ་ཏེ་འཁྲུལ་པོའི་ཆ་མཆིས་ན། །ཡང་དག་གཟིགས་པ་རྣམས་ལ་བཟོད་
པར་གསོལ། །དགེ་བ་འདིས་ཀྱང་འགྲོ་བ་མ་ལུས་པ། །དུས་ཀྱི་འཁོར་ལོའི་གོ་འཕང་མྱུར་ཐོབ་ཤོག །
བསྟན་པ་དང་སེམས་ཅན་ལ་ཕན་པར་གྱུར་ཅིག །ཡེདྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱན་ཏ་ཐཱ་ག་ཏོ་རྒྱ་
ཝ་དཏ། ཏེ་ཥཉྩ་ཡོ་ནི་རོ་དྷ་ཨེ་ཝཾ་བ་ཏཱི་མ་ཧཱ་ཤྲ་མ་ཎཿ མཾ་ག་ལཾ་བྷ་ཝ་ཏུ། ཤུ་བྷཾ།
མ་ཡིག་འབྲས་སྤུངས་ཡིག་རྙིང་པོད་རྟགས། ཕྱི་ཀ ༢༠༩ ཕྱི་ཀ ༢༩༣ དཔེ་གཉིས་ཡོད་པས་ཆད་ལྷག་མི་འདྲ་བས་དག་པར་ཞུས་ཁུལ་བྱས་ཡོད་
ཟུར་དུ་ཀོར་རྟགས་འདིར་[ ]ཐེ་ཚོམ་ཡོད་རིགས་རྣམས་དཔྱད་གཞི་བཞག་ཡོད།
162



ཇོ་ནང་ལོ་ཙཱ་བ་བློ་གྲོས་དཔལ།
དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས།
པོད་དང་པོ།
༄༅། །དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་
བདུད་རྩིའི་འབྱུང་གནས་ཞེས་བྱ་བ་
བཞུགས་སོ། །
༄༅། །ཨོཾ་སྭ་སྟི། དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས་
ཞེས་བྱ་བ། བླ་མ་དང་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །རང་བཞིན་རྣམ་དག་དགའ་བ་
བཞི་དང་རྡོ་རྗེ་བཞི། །གདོད་ནས་ལྷུན་གྲུབ་དུས་ཀྱི་འཁོར་ལོ་བདེ་བ་ཆེ། །དབང་བཞིའི་ཆུ་བོ་རྣམ་
ཐར་སྒོ་བཞིས་ལེགས་སྦྱངས་ནས། །བྲལ་འབྲས་ཆོས་སྐུ་ལུས་ཅན་ཀུན་གྱིས་ཐོབ་གྱུར་ཅིག ། དེ་ལ་
བསོད་ནམས་ཀྱི་ཚོགས་ཀྱི་དོན་དུ་རྡུལ་ཚོན་གྱི་དཀྱིལ་འཁོར་སྔོན་དུ་འགྲོ་བ་ཅན་དབང་བདུན་གྱི་
ཆོ་ག་ལེགས་པོར་ཐོབ་ནས། ཚུལ་ཁྲིམས་ཀྱི་ཚོགས་ཀྱི་དོན་དུ་བུམ་པ་གསང་བ་ཤེས་རབ་ཡེ་ཤེས་
གསུམ་དང༌། ཡེ་ཤེས་ཀྱི་ཚོགས་ཀྱི་དོན་དུ་གོང་མའི་གོང་མ་དབང་བཞི་པ་ལ་འཇུག་པར་གསུངས་
པ་ལས་དེའི་རིམ་པ་བདེ་བླག་ཏུ་གཟུང་བའི་ཕྱིར། སྡོམ་གྱི་ཚིགས་སུ་བཅད་པ། དཔོན་སློབ་བརྟག་
ཅིང་གསོལ་གདབ་བསྲུང་བ་བྱ། །ཆོས་བཤད་སྡོམ་བཟུང་རྡོ་རྗེས་སེམས་དཔའ་བསྐུལ། །ཆུ་དང་
མིག་དང་དྲི་ཞིང་བྱང་སེམས་བསྐྱེད། །གསང་བསྒོ་དམ་བཞིར་བཞག་ཅིང་ཡེ་ཤེས་དབབ། ། སླར་
ཡང་བསྲུང་ཞིང་གདོང་དབྱེ་བརྟུལ་ཞུགས་སྦྱིན། །དེ་ནས་དངོས་བཞི་དབང་བཞི་བསྐུར་ནས་ཀྱང་། །
རབ་བྱེད་སྡོམ་པ་རྩ་ལྟུང་ཡོན་དབུལ་ལོ། །ཞེས་པའོ། །དེ་ནས་བྱང་ཆུབ་དོན་དུ་གཉེར་བ་རྣམས་
ཀྱིས་དང་པོར་བླ་མའི་མཚན་ཉིད་ཡོངས་སུ་བརྟག་པར་བྱ་སྟེ། དཔལ་དོན་དམ་པའི་བསྙེན་པ་ལས།
འདོད་པའི་དངོས་གྲུབ་སློབ་དཔོན་ཞལ་གྱི་རྗེས་འབྲང་བར། །མ་ལུས་རྡོ་རྗེ་ཐེག་པར་ཐམས་ཅད་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པོ།
མཁྱེན་པས་གསུངས། །དེ་ཕྱིར་སློབ་མ་རྣམས་ཀྱིས་བླ་མ་གསེར་བཞིན་དུ། །ཡོངས་སུ་བརྟགས་ན་
སྡིག་པ་ཅུང་ཟད་ཡོད་མ་ཡིན། ། ཞེས་གསུངས་ལ། དཔལ་ལྡན་དྲི་མ་མེད་པའི་འོད་ལས་ཀྱང་།
འདིར་སྔགས་ཀྱི་ཚུལ་ལ་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་འདོད་པ་རྣམས་
ཀྱིས་དང་པོ་བླ་མ་བསྟེན་པར་བྱ་སྟེ། དེ་ཡང་རྡོ་རྗེ་སློབ་དཔོན་ཡོངས་བརྟག་པ་གསུངས་པའི་ཆོ་གས་
ཡང་དག་པར་ཡོངས་སུ་བརྟགས་ནས་སོ། །རྣམ་པ་གཞན་དུ་ཡོངས་སུ་བརྟག་པའི་མཚན་ཉིད་དང་
བྲལ་བའི་བླ་མ་བསྟེན་པས་ནི་སློབ་མ་རྣམས་ཀྱི་ཆོས་ཕྱིན་ཅི་ལོག་ཏུ་འགྱུར་ཏེ། ཆོས་བྱིན་ཅི་ལོག་པ་
ལས་དམྱལ་བར་འགྲོ་བར་འགྱུར་རོ། །ཞེས་པ་ལ་སོགས་པ་རྒྱ་ཆེར་གསུངས་པའི་ཕྱིར་རོ། །
གཉིས་པ་དེ་ལྟར་བརྟགས་ནས་མཚན་ཉིད་དང་ལྡན་པ་བསྟེན་པར་བྱ་བ་ནི། རྩ་བའི་རྒྱུད་ལས།
བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་རྒྱུ་མེད། །སྔགས་དང་རྒྱུད་ཀྱིས་སྦྱོང་བ་
ཤེས། །སྙིང་བརྩེར་ལྡན་ཞིང་བསྟན་བཅོས་མཁས། །དེ་ཉིད་བཅུ་རྣམས་ཡོད་ཤེས་ཤིང་། །དཀྱིལ་
འཁོར་འབྲི་བའི་ལས་ལ་མཁས། །དང་བའི་བདག་ཉིད་དབང་པོ་ཐུལ། །གསང་སྔགས་འཆད་བྱེད་
སློབ་དཔོན་ནོ། །ཞེས་དང་། བསྡུས་པའི་རྒྱུད་ཀྱི་རྒྱལ་པོ་ལས་ཀྱང་། །དང་པོར་ཡང་དག་བསྟེན་བྱ་བླ་
མ་དག་ཀྱང་(ཕྱི་ནང་གི)དམ་ཚིག་ལྡན་ཞིང་(གསང་སྔགས་རྡོ་རྗེའི་ཐེག་ལ་ལྷག་པར་གནས་པ་དང་)། །(བསྐྱེད་
རྫོགས་ཀྱི)དེ་ཉིད་བསྒོམས་ཞིང་ (ལུས་ལ་)མ་ཆགས་(པ་དང་ཉོན་མོངས་པའི) དྲི་མ་དག་དང་རྣམ་པར་བྲལ་
ཞིང་(ཟང་ཟིང་མེད་ཀྱང)བཟོད་པའི་ངང་ཚུལ་ཅན་དང་སངས་རྒྱས་ཀྱི)ལ་ལ་ཞུགས། །ནོར་མེད་ཀྱང)སློབ་མ་རྣམས་
ལ་(ལེགས)ལམ་ནི་སྦྱིན་བྱེད་དམྱལ་བའི་འཇིགས་པ་འཕྲོག་ཅིང་(མི་འབྱུང་བའི་དེ་ཉིད་(ཁོ་ན་ཐོབ་པ)ལས་
ནི་(འཛག་མེད་ཀྱི)ཚངས་སྤྱོད་ལྡན་ནས། །བདུད་
(བཞི་)རྣམས་འཇོམས་ན)ལ་ནི་རྡོ་རྗེའི་དབྱུག་པ་(དང་འདྲ་བ)
དེ་ཡང་འཛིན་བའི་གཞི་ལ་རྡོ་རྗེ་སེམས་དཔར་(སྤྲུལ་པ་ལྟ་བུ་རབ་གྲགས་པའོ། །ཞེས་གསུངས་པའོ། །
གསུམ་པ་སྐྱོན་དང་ལྡན་པ་སྤང་བྱར་བསྟན་པ་ནི། དུས་ཀྱི་འཁོར་ལོའི་རྒྱུད་ལས། །སྙིང་རྗེ་མེད་ཅིང་)
ང་རྒྱལ་དང་ལྡན་(པ་དང་རྒྱུད)ཁྲོ་བས་ཟིལ་ (གྱིས)མནན་(པ་དང་གསད་ཅིང)དམ་ཚིག་རྣམ་(པར)བྲལ་རྫས་ལ་
(སྟེ་གསལ་པོར་སྤྱོད་པ་དང་དཀོར་གྱིས)བརྐམ་ཞིང་ཐོས་པ་(ལམ་གྱི་མན་ངག)དག་ཀྱང་མེད། །སློབ་མ་རྣམས་ནི་སླུ་
བའི་བརྫུན)་དོན་དུ་གཉེར་ཞིང་མཆོག་གི་བདེ་བའི་གནས་ལས་སེམས་ཉམས་པར་རྒྱུད་འཆད་པ་དང)དབང་
མ་བསྐུར། །(འཁོར་བའི)ལོངས་སྤྱོད་དག་ལ་ཀུན་ནས) ཆགས་(པ་དང)བག་མེད་(པར་ཆང་འཐུངས་པས) རྩུབ་
164



ཇོ་ནང་ལོ་ཙཱ་བ་བློ་གྲོས་དཔལ། ། དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས། པོད་དང་པོ།
མོའི་ཚིག་དང་བཅས་ཤིང་དབང་པོའི་(གཉིས་བདེ)དོན་དུ་འདོད་ལྡན་པ། །དེ་གང་ཡིན་པ)ཉིད་དམྱལ་བ་
བཞིན་དུ་སློབ་མ་མཁས་པ་རྣམས་ཀྱིས་བློས)རྫོགས་པའི་བྱང་ཆུབ་ཏུ་ནི་སྤང་བར་བྱ། ། ཞེས་དང༌།
དཔལ་དོན་དམ་པའི་བསྙེན་པ་ལས་ཀྱང་། འདོད་པ་ཕལ་ལ་ཞེན་པ་དཔལ་ལྡན་བླ་མ་མིན། །ལེགས་
འོངས་ནོར་ལ་ཆགས་པ་དཔལ་ལྡན་བླ་མ་མིན། །སྐྱེས་བུ་མཁས་ལ་སྨོད་བྱེད་དཔལ་ལྡན་བླ་མ་
མིན། །སེམས་ཅན་སྙིང་བརྩེ་རྣམ་སྤངས་དཔལ་ལྡན་བླ་མ་མིན། ། དགེ་འདུན་དཀོར་ལ་སྤྱོད་པ་
དཔལ་ལྡན་བླ་མ་མིན། །ནོར་མེད་སློབ་མ་འདོར་བ་དཔལ་ལྡན་བླ་མ་མིན། །བསྒོམ་ཟིན་ལས་རྣམས་
སྟེར་བ་དཔལ་ལྡན་བླ་མ་མིན། །བུ་བཟང་ཁ་སྡོམ་བྱེད་པ་དཔལ་ལྡན་བླ་མ་མིན། །བུ་བཟང་ཡུན་
རིང་ཁྲོ་བ་དཔལ་ལྡན་བླ་མ་མིན། །བུ་བཟང་སྤོང་བར་འདོད་པ་དཔལ་ལྡན་བླ་མ་མིན། ། །བུ་བཟང་
དེ་ཉིད་སྦེད་པ་དཔལ་ལྡན་བླ་མ་མིན། །བུ་བཟང་སླུ་བར་འདོད་པ་དཔལ་ལྡན་བླ་མིན། །ཆད་ཡོད་པས་ཁྲིད་
རྟགས་མི་གསལ་དཔྱད》 ཞེས་པ་ལ་སོགས་པ་རྒྱ་ཆེར་གསུངས་ཏེ། དེ་ལྟ་བུའི་བླ་མ་ངན་པ་ཡང་སྤང་བར་བྱ་སྟེ།
བཞི་པ་སྐྱོན་ཡོན་འདྲེས་ན་ཡོན་ཏན་ཤས་ཆེ་བ་གཟུང་བར་གདམས་པ་ནི། དཔའ་དོན་དམ་པའི་
བསྙེན་པ་ལས། རྩོད་ལྡན་དབང་གིས་བླ་མ་སྐྱོན་དང་ཡོན་ཏན་འདྲེས། །རྣམ་པ་ཀུན་ཏུ་སྡིག་པ་མེད་
པ་ཡོད་མ་ཡིན། །གང་ཞིག་ཡོན་ཏན་ལྷག་པ་ཡང་ནི་བློ་ཡིས་ལེགས་དཔྱད་ནས། ། བུ་རྣམས་ཀྱི་ནི་དེ་
ལ་བསྟེན་པར་འགྱུར་བའོ། །ཞེས་པ་ལྟར་སློབ་མས་བླ་མའི་མཚན་ཉིད་ལེགས་པར་བརྟག་གོ། །
དེ་བཞིན་དུ་བླ་མས་ཀྱང་སློབ་མའི་མཚན་ཉིད་བརྟག་པར་གསུངས་ཏེ་སྣོད་བཟང་སྐལ་ལྡན་
བསྡུ་བར་བྱ་བ་ནི། རྒྱུད་ལས། ཟབ་ཅིང་རྒྱ་ཆེ་ལ་སེམས་བླ་མའི་ངེས་པ་ལ་དགའ་གཏོང་བའི་ངང་
ཚུལ་དང་ལྡན་ཡོན་ཏན་ཤེས། །ཐར་པ་དོན་གཉེར་རྒྱུད་ལ་གུས་ཤིང་གཡོ་བ་མིན་པའི་སེམས་ལྡན་
དེ་ཉིད་ཐོས་པ་ཤིན་ཏུ་སྦེད། །གདུག་པ་རྣམས་ཀྱི་གྲོང་ཉམས་སློབ་མ་དེ་ཉིད་བླ་མ་ཤིན་ཏུ་མཁས་པ་
རྣམས་ཀྱིས་བསྡུ་བྱ་བ། །ཤེས་རབ་ཡེ་ཤེས་དབང་ལ་སོགས་པའི་རྒྱུར་ཏེ་གཞན་ཞེས་བྱ་བ་འབྲིང་པོ་
བསོད་ནམས་དག་གི་རྒྱུར། ། ཞེས་གསུངས་ལ། སྣོད་ངན་སྐལ་མེད་སྤང་བར་བྱ་བ་ནི། །གསང་
འདུས་རིམ་ལྔ་ལས། གང་ཞིག་གཡོ་རྒྱུའི་བློ་ལྡན་(དམ་ཚིག་ལ)ལེ་ལོ་ཅན་དག་དང་། ། ཉོན་མོངས་(ཆེ་
བས)བླ་མའི་སྐྱོན་རྣམས་མཐོང་གི་ཡོན་ཏན་མིན་(པ་དང)། །བླ་མ་ལ་སྨོད་བཞིན་དུ)དབང་བསྐུར་ཐོབ་
ཅེས་(པའི་ཡོན་ཏན)རློམ་ཞིང་སྤོ)སེམས་(སྐྱེ་བར)འགྱུར། །བློ་དམན་སེམས་ལྡན་ཀུན་མཁྱེན་ཡང་དག་
165



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཐོབ་མི་འགྱུར། །བསྙེན་བཀུར་མེད་པར་མྱུར་དུ་དེ་ཉིད་ཐོབ་པར་འདོད། །ཡང་དག་ཚིག་མ་ཡིན་
ཞེས་ཁྲོ་བཅས་གསང་བར་འགྱུར། །ཚགས་(ཚོགས་ནང་བླ་མ་མཐོང་ན་རྒྱབ་ཀྱིས་ཕྱོགས་པར་བྱེད།།
དེ་ནས་དེ་ནི་དབེན་པར་སོངནས་ཕྱག་བྱེད་འགྱུར། །དེ་ལྟར་རངབཞིན་(གསང་སྔགས་ཀྱི་སྐལ་མེད) ངན་
གྱུར་དམན་པའི་སློབ་མ་ནི། །རང་བུ་ཡིན་ཡང་གཞན་ཕྱི་རོལ་མུ་སྟེགས་པ)བཞིན་ཡོངས་སུ་སྤང་བར་བྱ། །
རྒྱལ་ རིགས་ རྗེ་ རིགས་ བྲམ་ཟེ་མཆོག་ལས་ སྐྱེས་ (པ་ལ་སོགས་པ་རིགས་རྒྱུད་ཅན་དུ་གྱུར་ཀྱང༌། །(གཞན་དོན་
ལ་བློ་བསྟེན་པས་ནམ་ཡང་དེ་ཡི་དྲུང་དུ་བཞག་མི་བྱ་སྟེ་བཞག་ན་སྡིག་པ་འཕེལ་བའི་ཕྱིར)། །ཞེས་པས་དེ་ལྟ་
བུའི་སློབ་མ་ངན་པ་སྤང་བར་གསུངས་སོ། །
དེ་ལྟར་སློབ་དཔོན་གྱིས་འབྲེལ་པ་བརྟགས་པའི་སློབ་དཔོན་མཚན་ཉིད་ལྡན་པ་ལ། མཚན་
ཉིད་དང་ལྡན་པའི་སློབ་མ་ཁྲུས་ཤིང༌། སྤྱོད་ལམ་ཕུན་སུམ་ཚོགས་པས་གསེར་གྱི་མེ་ཏོག་ལ་སོགས་
པའི་མཎྜལ་ཕུལ་ནས།མེ་ཏོག་འཐོར་ཞིང་ཕྱག་བྱ་སྟེ་པུས་མོ་གཡས་པའི་ལྷ་ང་ས་ལ་བཙུགས་པ་དང་
ཐལ་མོ་སྦྱར་བ་དཔྲལ་བར་བཀོད་པ་ལ་སྦྱང་བའི་རིམ་པ་རྣམས་སྔོན་དུ་སོང་ནས་གསོལ་བ་གདབ་
པ་ནི། བདག་ནི་མི་བཟད་འཁོར་བས་འཇིགས་པས་དེ་རིང་ཉིད་ནས་རྒྱལ་བ་རྣམས་ལ་སྐྱབས་སུ་
ལྷག་པར་མཆིའོ། ། ངེས་པར་སྲིད་པའི་འཇིགས་འཕྲོག་ཁྱེད་ཀྱི་ཞབས་ཀྱི་ཆུ་སྐྱེས་དག་ལ་ལུས་ངག་
སེམས་ནི་དག་པས་སོ། །ཞེས་དང༌། སྲིད་པའི་འཇིགས་པ་འཕྲོག་མཛད་པ། །སྲིད་པའི་སྐྱོན་གྱིས་
གོས་མི་འགྱུར། །ཕུན་སུམ་ཚོགས་པ་ཀུན་གྱི་གནས། །ཁྱེད་ཀྱི་ཞབས་ལ་སྐྱབས་སུ་མཆི། །ཞེས་པ་
ལན་གསུམ་གྱིས་གསོལ་བ་གདབ་པ་ནི་གསོལ་བ་གདབ་པའོ། །དེ་ནས་སློབ་མ་རྣམས་ཀྱི་མགོར་
ཨུ་ཡིག་དང་སྙིང་ཁར་ཨི་ཡིག་དང་གཙུག་ཏོར་དུ་ཨཱ་ཡིག་སྟེ་ཐབས་དང༌། ལྟེ་བར་ལཱི་ཡིག་དང་
མགྲིན་པར་རཱི་ཡིག་དང་གསང་བར་ཨསྟེ་ཤེས་རབ་ཀྱི་སྐུ་གསུང་ཐུགས་ཡང་དག་པར་དགོད་པ་ནི་
བསྲུང་བ་བྱ་བའོ། །དེ་ནས་རྒྱུད་སྣོད་དུ་རུང་བར་བྱ་བའི་ཕྱིར་བླ་མས་སློབ་མ་ལ། མངལ་དུ་མངལ་
ནས་སྡུག་བསྔལ་དང་ནི་བཙའ་བའི་དུས་དང་བྱིས་པའི་དངོས་པོ་ལ་ཡང་སྡུག་བསྔལ་ཏེ། །གཞོན་ནུ་
ལང་འཚོ་དག་ལ་བུད་མེད་ནོར་དང་འབྱོར་པ་ཉམས་པའི་ཉོན་མོངས་སྡུག་བསྔལ་ཆེན་པོ་གང་། །རྒ་
དང་འཆི་བའི་སྡུག་བསྔལ་ཉིད་དེ་སླར་ཡང་འགྲོ་བ་དྲུག་ཏུ་ངུ་འབོད་ལ་སོགས་འཇིགས་སྟེར་བ། །
འགྲོ་བ་འདི་དག་མ་ལུས་སྒྱུ་མ་ལ་རྨོངས་གྱུར་པས་སྡུག་བསྔལ་ལས་ནི་སྡུག་བསྔལ་འཛིན་པའོ། །
166



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས། པོད་དང་པོ།
འཁོར་བར་མི་ཉིད་དུ་ནི་བརྒྱ་ལམ་ཞིག་ན་གྱུར་ཀྱང་ཆོས་ཀྱི་བློ་ནི་རྒྱ་ལམ་ཞིག་ནའོ། །དེ་ལ་དགེ་
བའི་དབང་གིས་སངས་རྒྱས་ལ་ནི་རྗེས་ཆགས་གྱུར་ཀྱང་དང་པོའི་ཐེག་པར་རབ་ཏུ་འཇུག །དེ་ལས་
དཔལ་ལྡན་རྡོ་རྗེ་ཐེག་པ་བསྒོམ་པ་ལ་ནི་བློ་གྲོས་མ་ལུས་འཇུག་པ་རྒྱ་ལམ་ན། །དེ་ལས་སངས་རྒྱས་
ཉིད་འདོད་མཆོག་གི་བདེ་བའི་གོ་འཕངས་དག་ལ་འཇུག་པ་ཨེ་མ་ཤིན་ཏུ་དཀའ། །ཞེས་པའི་དོན་དེ་
ངེས་པར་བརྗོད་ཅིང་། བུ་ཚུར་ཤོག་ཅིག་ཐེག་ཆེན་གྱི། །ཚུལ་ཆེན་སྣོད་ནི་ཁྱོད་ཡིན་གྱིས། །གསང་
སྔགས་སྤྱོད་ཚུལ་ཆོ་ག་ནི། །ཁྱོད་ལ་ཡང་དག་བསྟན་པར་བྱ། །དུས་གསུམ་འབྱུང་བའི་རྫོགས་སངས་
རྒྱས། །སྐུ་གསུང་ཐུགས་ཀྱི་རྡོ་རྗེ་ཅན། །རྡོ་རྗེ་སྔགས་ཀྱིས་མཐུ་ཡིས་ནི། །མཉམ་པ་ཆེན་པོའི་ཡེ་
ཤེས་ཐོབ། །གསང་སྔགས་སྦྱོར་བ་མཉམ་མེད་པས། །ཤཱཀྱ་སེང་གེ་ལ་སོགས་ཀྱིས། །བདུད་སྡེ་ཤིན་
ཏུ་མི་བཟད་པའི། །སྟོབས་ཆེན་དག་ཀྱང་དེ་ཡིས་བཅོམ། །འཇིག་རྟེན་པ་རྣམས་བསྒྲལ་བའི་ཕྱིར། །
འཁོར་ལོ་བསྐོར་ནས་མྱ་ངན་འདས། །དེ་བས་ཀུན་མཁྱེན་ཐོབ་བྱའི་ཕྱིར། །བུ་ཡི་བློ་གྲོས་འདི་གྱིས་
ཤིག །ཅེས་བརྗོད་ཅིང་དོན་གོ་བར་བྱས་པས་སྤྲོ་བ་བསྐྱེད་དེ། དེ་ནས་བླ་མ་དང་རྡོ་རྗེ་འཛིན་པའི་
ཚོགས་ཀྱིས་ནམ་མཁའ་གང་བར་མོས་པའི་སྤྱན་སྔར། དཀོན་མཆོག་གསུམ་ལ་སྐྱབས་སུམ་མཆི། །
སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡིད་རང། སངས་རྒྱས་བྱང་ཆུབ་ཡིད་
ཀྱིས་གཟུང་། །ཞེས་ལན་གསུམ་གྱིས་ཐུན་མོང་གི་སྡོམ་པ་དང༌། དེ་ནས་རིགས་དྲུག་སྡོམ་པ་འཛིན་
པའི་བློས།འདོད་པའི་རྡོ་རྗེ་ལ་ནི་རྡོ་རྗེ་དྲིལ་བུ་ཕྱག་རྒྱ་བླ་མ་དག་ཀྱང་སྤྱི་བོས་བཟུང་བར་བགྱི།།རིན་
ཆེན་ལ་ནི་སྦྱིན་པ་སྦྱིན་བགྱི་འཁོར་ལོ་འདི་ལ་རྒྱལ་བ་མཆོག་གི་དམ་ཚིག་བསྐྱང་བར་བགྱི། ། རལ་
གྲི་ལ་ནི་མཆོད་པ་བགྱི་སྟེ་གསལ་བར་ཆུ་སྐྱེས་རིགས་ལ་སྡོམ་པ་དག་ཀྱང་བསྐྱང་བར་བགྱི། །སེམས་
ཅན་རྣམས་ནི་ཐར་པའི་སླད་དུ་རྒྱལ་བ་བསྐྱེད་མཛད་རིགས་ལ་བྱང་ཆུབ་བདག་གིས་བསྐྱེད་པར་
བགྱི། །ཞེས་པ་ལན་གསུམ་གྱིས་ཁྱད་པར་གྱི་སྡོམ་པ་བཟུང་ལ། སློབ་མའི་དཔྲལ་བར་ཟླ་བའི་དཀྱིལ་
འཁོར་མགྲིན་པར་ཉི་མའི་དཀྱིལ་འཁོར་སྙིང་ཁར་སྒྲ་གཅན་གྱི་དཀྱིལ་འཁོར་ལྟེ་བར་དུས་མེད་་་་་་
དཀྱིལ་འཁོར་གཙུག་ཏོར་དུ་ནམ་མཁའི་དཀྱིལ་འཁོར་གསང་བར་ཡེ་ཤེས་ཀྱི་དཀྱིལ་འཁོར་དྲུག་ལ།
གོ་རིམ་བཞིན་(རིགས་དྲུག་གི་ས་བོནཨོཾ་ཨཱཧཱུཾ་ཧོ༔ཧཾ་ཀྵརྣམས་བཀོད་དེ་རིགས་དྲུག་གི་བསྲུང་བ་བྱས་ལ།
རྡོ་རྗེ་སེམས་དཔའི་བྱིན་བརླབས་ཚད་མེད་པ་འཇུག་པར་མོས་པས་དྲིལ་བུ་དཀྲོལ་ཞིང་། ཨོཾ་ཨ་ཨཱ་
167



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
(མི་བསྐྱོད་པ་ཡབ་ཡུམ) ཨཾ་ཨ༔ རྡོ་རྗེ་སེམས་དཔའ་ཡབ་ཡུམ་གྱི་ས་བོན) བཛྲ་སཏུ་མཧཱ་སུ་ཁ་ རྡོ་རྗེ་བདེ་བ་ཆེན་པོ་དུས་ཀྱི་
འཁོར་ལོ) བཛྲ་ཀ་ལ་ཙཀྲ་ཤི་སྐྱ་སྱ་ཨ་བྷི་མུ་ཁོ་བྷ་ཝ་(སློམ་མའི་མངོན་དུ་ཕྱོགས་པར་མཛོད) སན་ཏུ་ཟློ་བྷ་ཤིན་ཏུ་
མཉེས་པར་མཛོད) ཝ་ར་དོ་བྷ་ཝ་(མཆོག་སྩོལ་བར་མཛོད)ཀ་ཡ་(སྐུ)ཝཀ་ (གསུང )ཙིཏྟ་ (ཐུགས)ཨ་ཏི་ནཾ་ཀུ་རུ་ཀུ་
རུ་བྱིན་གྱིས་རླབས་པར་མཛོད་ཅིག་མཛོད་ཅིག)སྭཱཧཱ་(གཞི་ཚུགས)། ཞེས་ མང་ དུ་ བརྗོད་ པས་གསོལ་ བ་ དྲག་ཏུ་
བཏབ་པ་ནི་རྡོ་རྗེ་སེམས་དཔའ་བསྐུལ་བའོ། །དེ་ནས་ཡི་གེ་དྲུག་པ་བཟླས་པའི་ཆུ་དྲི་ཞིམ་པོ་ཁྱོར་
བར་བྱིན་ནས། ཨོ་ཧིཔཱི་ཤུད་དྷ་སརྦ་དྷརྨ་སརྦ་པཱ་རྣམ་པར་དག་པའི་ཆོས་ཐམས་ཅད)པ་པོ་ནི་ཨརྱ་(འཕགས་
པ་འདིས་སྡིག་པ་ཐམས་ཅད་ཀྱང་ཤོ་དྷ་ཡ་(སྦྱོངས)ཤོ་དྷ་ཡ་(སྦྱོངས)སརྦ་བི་ཀ་ལ་པཱན་རྣམ་རྟོག་ཐམས་ཅད)ཨ་པ་ན་ཡ་
ཧཱུྃ་ཉམས་པར་མཛོད)ཞེས་བརྗོད་པས་སྡིག་པ་དང་རྣམ་རྟོག་དག་པར་བསམ་ཏེ། ཨོཾ་དྭཱ་ད་ཤ་ཨཾ་ག་ནི་རོ་
དྷ་ཀཱ་རི་ནི་(ཡན་ལག་བཅུ་གཉིས་འགང་བར་མཛོད)ཧཱུྃ་ཕཊ། ཅེས་པས་མིག་དར་བཅིངས་ནས། བླ་མས། དགའ་
བ་ལ་དགའ་ཁྱོད་སུ་ཀྱེ། །ཞེས་དྲིས་པའི་ལན་དུ། བདེ་ཆེན་བདག་ནི་སྐལ་བ་བཟང་། །ཞེས་ལན་
གདབ་པ་དང་། །ཨོཾ་སརྦ་ཡོ་ག་ཙིཏྟ་ཏཾ་ཨུད་པ་ཏ་ཡ་མི (ཐམས་ཅད་རྣལ་འབྱོར་དུ་སེམས་བསྐྱེད་པར་བྱའོ།། ཞེས་
ཀྱང་སློབ་མ་ལ་བརྗོད་དུ་བཅུག་ཏེ་སེམས་བསྐྱེད་པ་ལ་བླ་མས། ཨོཾ་སུ་ར་ཏ་ས་མ་ཡ་ཧཱུཾ་ཧོ(ཁྱོད་ནི་ཤིན་
ཏུ་དགའ་བའི་དམ་ཚིག་ཅན) སིདྡྷ་བཛྲ་ཡ་ཐ་སུ་ཁཾ་རྡོ་རྗེའི་དངོས་གྲུབ་ཇི་བཞིན་བདེ་བའོ)།ཞེས་བརྗོད་ཅིང་རྡོ་ རྗེ་མེ་
ཏོག་དང་བཅས་པ་སྙིང་ཁར་བཟུང་སྟེ། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་
གྱིས་རློབ་པར་འགྱུར་གྱིས་ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱིས་མཆོག་ཏུ་གསང་
བའི་དཀྱིལ་འཁོར་འདི་དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང་མ་དད་པར་ཡང་
མི་བྱའོ། །ཞེས་པས་གསང་བར་གདམས་ནས། མགོ་བོར་རྡོ་རྗེ་བཞག་ལ་དྲིལ་བུ་དཀྲོལ་ཞིང་། དེང་
ཁྱོད་དེ་བཞིན་གཤེགས་པ་ཐམས་ཅད་ཀྱི་རིགས་སུ་ཞུགས་ཀྱིས་དེང་ནས་ངས་ཁྱོད་ལ་རྡོ་རྗེའི་ཡེ་
ཤེས་བསྐྱེད་པར་བྱ་སྟེ། ཡེ་ཤེས་གང་གིས་ཁྱོད་དེ་བཞིན་གཤེགས་པ་ཐམས་ཅད་ཀྱིས་དངོས་གྲུབ་
ཐོབ་པར་འགྱུར་ན། དངོས་གྲུབ་གཞན་ལྟ་སྨོས་ཀྱང་ཅི་དགོས། ཁྱོད་ཀྱིས་ཀྱང་འདིའི་དཀྱིལ་འཁོར་
ཆེན་པོ་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ་ཁྱོད་དམ་ཚིག་ཉམས་པར་གྱུར་ཏ་རེ། ཞེས་
པས་ཕན་ཡོན་དང་། འདི་ཁྱོད་དམ་ཚིག་རྡོ་རྗེ་སྟེ། ། གལ་ཏེ་ཁྱོད་ཀྱིས་འགའ་ཞིག་ལ། །འདི་སྨྲས་ན་
ནི་སྤྱི་བོ་འགེམས། །ཞེས་ཉེས་དམིགས་དང༌། ། སྙིང་ཁར་རྡོ་རྗེར་ལ། ཨོ་རྡོ་རྗེ་སེམས་དཔའ་དེང་ཁྱོད་
18



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས། པོད་དང་པོ།
ཀྱི༑ ༑སྙིང་ལ་ཡང་དག་འཇུག་པར་འགྱུར། ། གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་
གཤེགས། །ཞེས་པ་དང༌། དུང་ཆོས་ཀྱི་ཆུ་ལ་བདུད་རྩི་སྦྱར་བ་མཐེ་བོ་དང་མིང་མེད་ཀྱི་ཁར་བཞག་
ཅིང་། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་བསྲུངས་ན་དངོས་གྲུབ་འཐོབ། །འཐུང་ཅིག་རྡོ་རྗེའི་
བདུད་རྩིའི་ཆུ། ། ཨོ་པཉྩ་ཨ་མི་ཏེ་ཨུ་ཏ་ག་ཐ། (པད་མོ་བདུད་རྩིའི་ཆུ་འཐུང་ཅིག) ཞེས་ཕན་ཡོན་དང་ཉེ་
དམིགས་གཉིས་ག་དང༌། སྤྱི་བོར་རྡོ་རྗེ་བཞག་ནས། དེ་ནས་བརྩམས་ཏེ་བུ་ཁྱོད་ཀྱིས་དཔལ་དུས་
ཀྱི་འཁོར་ལོ་ང་ཡིན་གྱིས། ངས་འདི་གྱིས་ཤིག་ཅེས་གང་བསྒོ་བ་དེ་བུ་ཁྱོད་ཀྱིས་བྱ་དགོས་སོ། །ཁྱོད་
ཀྱིས་ང་ལ་བརྙས་པར་ཡང་མི་བྱ་སྟེ། ཁྱོད་ཡ་ང་བ་མ་སྤངས་པར་ཚེའི་དུས་བྱས་ནས་སེམས་ཅན་
དམྱལ་བར་ལྟུང་བར་གྱུར་ཏ་རེ། ཞེས་རྡོ་རྗེ་སློབ་དཔོན་གྱི་བཀའ་མཉན་པའི་སྒོ་ནས་དམ་ལ་བཞག་
པར་མོས་ཤིང་སློབ་མ་རྣམས་སྐད་ཅིག་གིས་རྡོ་རྗེ་ཤུགས་སུ་བསྐྱེད་ལ། དེ་བཞིན་གཤེགས་པ་ཐམས་
ཅད་ཀྱིས་བྱིན་གྱིས་རློབས་ཤིག དཔལ་དུས་ཀྱི་འཁོར་ལོ་བདག་ལ་དབབ་ཏུ་གསོལ། །ཞེས་ལན་
གསུམ་གྱིས་ཡེ་ཤེས་དབབ་པའི་གསོལ་བ་གདབ་ཅིང་མོས་པ་ཚད་མེད་པས་ལྟེ་བ་ལ་སོགས་པའི་་་་་
ཡིག་འབྲུ་བཞི་དང་བཅས་པ་རྣམས་གསལ་གདབ། སྐུ་གསུང་ཐུགས་ཡེ་ཤེས་རྡོ་རྗེ་ཚད་མེད་པའི་
ཚོགས་རྣམས་དབབ་སྟེ། དེའི་སྔགས་ནི། ཨོ་ (སྐུ) ཨཱ(གསུང)ར་ར་ར་ར་(མེ)ལ་ལ་ལ་ལ་(ས)བཛྲ་ཨ་བེ་
ཤ་ (རྡོ་རྗེ་ཕོབ་ཅིག) ཡ་ཧཱུྃ། ཞེས་མང་དུ་བརྗོད་དོ། །དེ་ནས་མེ་ཏོག་སྤྱི་བོར་བཞག་ལ་ཡེ་ཤེས་བརྟན་པར་
བྱ་སྟེ། ཨོཾ་(སྐུ)ཨཱ(གསུང)ཧཱུཾ་ཐུགས)ཞེས་པའོ། །དེ་ནས་ཡང་སྔར་བཞིན་རྡོ་རྗེ་དྲུག་གིས་བསྲུང་བ་བྱ་ཞིང་།
ཨོ་དི་བྱ་ཨིན་ཌི་ཡཱ་ཎི་ཨུད་གྷ་ཊ་ཡ་(ལྷའི་དབང་པོའི་མིག་ངེས་པར་ཕྱེ་ཞིག)སྭཱཧཱ། ཞེས་པས་མིག་དར་དཀྲོལ་བ་
ནི་ཡེ་ཤེས་དབབ་པའོ། །དེ་ནས་བརྟུལ་ཞུགས་ཉི་ཤུ་རྩ་ལྔའི་སྡོམ་པ་བླང་སྙམ་པའི་འདུན་པས་བླ་
མའི་རྗེས་སུ་བཟླ་བ། འཚེ་དང་མི་བདེན་གཞན་གྱི་བུད་མེད་སྤང་བྱ་གཞན་གྱི་ནོར་དང་ཆང་གི་
བཏུང་བ་དེ་བཞིན་ཉིད། །འཁོར་བར་རྡོ་རྗེའི་ཞགས་པ་དག་སྟེ་རང་གི་དགེ་བ་འཇོམས་བྱེད་ལྔ་
པོ་འདི་དག་གོ། །གང་ཞིག་གང་གི་དུ་སུ་བྱུང་བ་ལྷ་དང་མི་ཡི་བླ་མ་དེ་ཡི་མཚན་གྱིས་རབ་གནང་
བ༑ ༑སྣ་ཚོགས་གཙོ་བོའི་བཀའ་འདི་སྲིད་པའི་འཇིགས་པ་འཇོམས་པ་དག་སྟེ་བདག་གིས་ཀྱང་ནི་
བསྐྱང་བར་བགྱི། །ཆོ་ལོ་ཁ་ན་མ་ཐོ་བཅས་པའི་ཟས་དང་ཚིག་ངན་ཀློག་དང་འབྱུང་པོ་ལྷ་མིན་དབང་
པོའི་ཆོས། །བ་ལང་བྱིས་པ་བུད་མེད་སྐྱེས་པ་རྣམས་དང་ལྷ་མིའི་བླ་མ་གསོད་པ་ལྔ་ནི་མི་བགྱི་
_169



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཞིང་
། །གྲོགས་པོ་རྗེ་བོ་རྣམས་དང་ལྷ་དང་མི་ཡི་བླ་མ་དགེ་འདུན་ཡིད་བརྟན་རྣམས་ལ་འཁུ་་་་་
ཡང་། །དབང་པོ་རྣམས་ནི་ཀུན་ནས་ཆགས་པར་མི་བགྱི་དེ་ལྟར་སྲིད་པའི་བདག་པོའི་བརྟུལ་ཞུགས་
ཉི་ཤུ་ལྔ། །ཞེས་པ་ལན་གསུམ་དུ་བཟླ་བ་ནི་བརྟུལ་ཞུགས་བླང་བའོ། །་
དེ་ནས་རེ་ཞིག་འཇིག་རྟེན་པའི་དབང་གསུམ་གྱི་སླད་དུ་རིག་མ་གསུམ་དང་བཅས་པ་མཎྜལ་ཕུལ་
ལ༑ སྒྲིབ་པ་ཐམས་ཅད་བཅོམ་པ་ཡི། །དུས་ཀྱི་འཁོར་ལོ་ཁྱོད་ལ་འདུད། །མཆོག་ཏུ་མི་འགྱུར་བདེས་
གང་བ། །ཡེ་ཤེས་སྐུ་ཁྱོད་ལ་ཕྱག་འཚལ། །སྟོང་ཉིད་སྙིང་རྗེའི་དབྱེར་མེད་པ། །བྱང་ཆུབ་སེམས་
ནི་འགྱུར་མེད་གང༌། །དབང་བསྐུར་དེ་ཡིས་བདག་ལ་ནི། མགོན་པོ་ད་ནི་བཀའ་དྲིན་མཛོད། །བུ་དང་
ཆུང་མ་སོགས་བཅས་པ། །བདག་ནི་དུས་ཀུན་ཁྱོད་ཀྱི་འབངས། །ཇི་སྲིད་བྱང་ཆུབ་སྙིང་པོའི་བར། །
བདག་ལ་སྐྱབས་གཞན་ཡོད་མ་ལགས། །ཞེས་ལན་གསུམ་གྱིས་ཕྱིར་དང༌། བྱེ་བྲག་ཏུ་བུམ་པའི་
དབང་གི་དོན་དུ་བླ་མ་རྡོ་རྗེ་འཆང་དང་དབྱེར་མེད་པ་ལ་མཎྜལ་ཕུལ་ནས། དཔལ་ལྡན་སྐུ་ཡི་རྡོ་རྗེ་
(འཛིན། །མི་ཕྱེད་ རྡོ་ རྗེ་ ) གསུམ་བསྒོམས་ པས། །སྐུའི་ རྡོ་ རྗེ་ ཅན་ ཅན་ གྱིས་ནི། །བྱིན་ རླབས་
གནས་སུ་དིང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་རྣམས། །མི་ཕྱེད་རྡོ་རྗེ་ཅན་
གྱིས་ནི། །བྱིན་རླབས་གནས་སུ་དིང་བདག་མཛོད། །ཨོཾ་ཨོ་(སྐུ)སྲཛྙཱ་ཤེས་རབ་དང་ཨུ་པ་ཡོ་(ཐབས་དག)ཀ་
ལ་ཤ་བུམ་པའི)ཨ་བྷི་ཥེ་ཀཾ་(མངོན་པར་དབང་བསྐུར་བ)མེ་ད་ད་ཏཾ་(བདག་ལ་སྩལ་དུ་གསོལ)ཧཱུཾ་ཧཱུཾ་ཕཊ། ཞེས་པ་ལན་
གསུམ་གྱིས་གསོལ་བ་གདབ་པའོ། །དེ་ནས་བླ་མས་རིག་མ་གཏད་དེ་འདི་སྐད་དུ། ལྷ་མོ་དགའ་སྟེར་
གནས་སྟེར་མ། །སྣ་ཚོགས་གཟུགས་ཅན་ཡིད་འོང་མ། །ཁྱེར་ཅིག་ཁྱེར་ཅིག་སེམས་དཔའ་ཆེ། །ཁྱེར་
ལ་མཆོད་པ་རྟག་ཏུ་གྱིས། །ཞེས་གསུང་ཞིང་ཕྱག་རྒྱ་གཏད་པར་མོས་པའི་ནུ་མ་ལ་རེག་པས་རྒོད་པ་
དང་ལག་པས་འཁྱུད་པའི་བདེ་བས་ཉེ་བར་མཚོན་པ་དགའ་བའི་དགའ་བ་ནི་བུམ་པའི་དབང་སྟེ། །
དེས་སློབ་མའི་ལུས་ཀྱི་ཐིག་ལེ་དང་སད་པའི་གནས་སྐབས་འགགས་ནས། སྐུ་རྡོ་རྗེ་སྤྲུལ་པའི་སྐུ་
སྒྱུ་འཕྲུལ་དྲ་བས་མངོན་པར་བྱང་ཆུབ་པའི་ལམ་བསྒོམ་པ་ལ་དབང་བར་བྱས་པས། སྔགས་ཀྱི་ཚུལ་
ལ་དགེ་ཚུལ་དུ་འགྱུར་ཞིང་ས་བརྒྱད་པ་མི་གཡོ་བ་ཐོབ་པས་སངས་རྒྱས་ཀྱི་སྲས་སུ་འགྱུར་བ་ལ་་་་་
དབང་ངོ༌། །དེ་ནས། ཨོ་ཨོ་(སྐུ)བཛྲ་སཏྭེ་ན་རྡོ་རྗེ་སེམས་དཔའི)བཛྲ་ཀ་རྡོ་རྗེ་བུམ་པའི)ལ་ཤ་ཨ་བྷི་ཥེ་ཀེ་(མངོན་
པར་དབང་བསྐུར་བསན་ཨ་བྷི་ཥེ་ཀེ་ཏོ་(མངོན་པར་དབང་བསྐུར་ཏེ་བཛྲ་སཏཱ་པུ་ཏྲ་རྡོ་རྗེ་སེམས་དཔའི)ཨ་ཙ་ལཱ་བྷུ་མི་
170



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས། པོད་དང་པོ།
ལབ་དྷོ་ཧཾ་(མི་གཡོ་བ་ཐོབ་པ་ཡིན་ཞེས་ང་རྒྱལ་བཟུང་ངོ༌། ། །
དེ་ནས་གསང་དབང་གི་དོན་དུ་བླ་མ་གསུང་རྡོ་རྗེ་དང་དབྱེར་མེད་པ་ལ་མཎྜལ་ཕུལ་ནས། ཨོཾ་ཨཱི༔
(གསུང་པྲཛྙཱ་ཨུ་པ་ཡོ་གུ་(གསུང་ཤེས་རབ་དང་ཐབས)རྒྱ་ཨ་བྷི་ཥེ་ཀཾ་མེ་ད་ད་ཏཾ་ཧཱུྃ་ཧཱུྃ་(མངོན་པར་དབང་བསྐུར་བ་བདག་
ལ་སྩལ་དུ་གསོལ)ཕཊ། ཞེས་པ་ལན་གསུམ་གྱིས་གསོལ་བ་གདབ་པའོ། །དེ་ནས་བླ་མ་ལྷའི་རྣལ་འབྱོར་
དང་ལྡན་པས་རང་གི་ཡུམ་ལ་སྙོམས་པར་ཞུགས་པའི་བདེ་བའི་སྒྲས་དེ་བཞིན་གཤེགས་པའི་ཚོགས་
ལུས་ལ་བཅུག་སྟེ། འདོད་ཆགས་ཆེན་པོས་ཞུ་བར་གྱུར་པའི་བྱང་ཆུབ་ཀྱི་སེམས་ཀྱི་ཐིག་ལེ་སྦྱོར་
འཚམས་ནས་བླངས་པའི་བདུད་རྩི་མཐེ་བོ་དང་མིང་མེད་དག་གིས་བཟུང་བཞིན་པས། འདས་པའི་
རྡོ་རྗེ་འཆང་སོགས་ཀྱིས། །(ལྡེབ་གཅིག་མ་ཡིག་ཏུ་ཆད་ཡོད༽ཤེས་རབ་ཡེ་ཤེས་ཀྱི་དབང་སྟེ། །དེས་སློབ་མའི་
སེམས་ཀྱི་ཐིག་ལེ་དང་གཉིད་འཐུག་གི་གནས་སྐབས་འགགས་ནས། ཐུགས་རྡོ་རྗེ་ཆོས་ཀྱི་སྐུ་རྣམ་པ་
ལྔས་མངོན་པར་བྱང་ཆུབ་པའི་ལམ་བསྒོམ་པ་ལ་དབང་བར་བྱས་པས། སྔགས་ཀྱི་ཚུལ་ལ་གནས་
བརྟན་དུ་འགྱུར་ཞིང་ས་བཅུ་པ་ཆོས་ཀྱི་སྤྲིན་ཐོབ་པ་སངས་རྒྱས་གཉིས་པ་ཉིད་དུ་འགྱུར་བར་དབང་
ངོ་༑ ༑དེ་ནས། ཨོཾ་(སྔགས་ཀྱི་མགོ་འདྲེན)ཧཱུྃ་(ཐུགས་དཀྱིལ་གྱི་ས་བོན)བཛྲ་སཏྲེ་ན་(རྡོ་རྗེ་སེམས་དཔའི) པྲཛྙཱ་ཛྷ་ནེ་ན་ཤེས་
རབ་ཡེ་ཤེས་ཀྱི་མངོན་པར་དབང་བསྐུར་བས་མངོན་པར་དབང་བསྐུར་བ)ཨ་བྷི་ཥེ་གེ་ན་ཨ་བྷི་ཥེ་ཀེ་ཏོ་དཱི་དིའི་མ་བཛྲ་དྷ་
རོ་ཧཾ་དྷརྨ་མེ་གྷ་བྷུ་མི་ལབ་དྷོ་ཧཾ་ཞེས་ང་རྒྱལ་གཟུང་ངོ༌། ། །
དེ་ལྟར་འཇིག་རྟེན་པའི་དབང་གསུམ་གྱི་ཚུལ་ཁྲིམས་ཀྱི་ཚོགས་ལ་དབང་བར་བྱ་སྟེ་སླར་ཡང་
ཡེ་ཤེས་ཀྱི་ཚོགས་ཀྱི་ཕྱིར་འཇིག་རྟེན་ལས་འདས་པའི་དབང་བཞི་པ་ཞུ་བའི་དོན་དུ་བླ་མ་ཡེ་ཤེས་
རྡོ་རྗེ་དང་དབྱེར་མེད་པ་ལ་མཎྜལ་ཕུལ་ནས། གཙོ་བོ་ཁྱོད་ཞབས་བཀའ་དྲིན་གྱིས། །བདག་གི་
དབང་བསྐུར་རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང་། །བཀའ་དྲིན་གྱིས་ཀྱང་བསྐྱང་དུ་
གསོལ། །ཞེས་པ་དང་། ཨོ་ཧོ་པྲཛྙཱ་ཨུད་པཱ་ཡོ་ཨད་མ་ཀཾ་(སྔགས་ཀྱི་མགོ་འདྲེན་ཡེ་ཤེས་རྡོ་རྗེའི་ས་བོན་ཤེས་རབ་དང་
ཐབས་ཀྱི་དབང་བདག་ཉིད་ཅན)བཛྲ་སཏཱ་(རྡོ་རྗེ་སེམས་དཔའ་དང)མཧཱ་མུ་ཏྲ་(ཕྱག་རྒྱ་ཆེན་མོ)ཛ་ཡེ་ཤེས)ན་ཨ་བྷི་ཥེ་ཀཾ་་་་
(མངོན་པར་དབང་བསྐུར་བ)མེ་པྲ་ཡཙྪཨོཾ་ཨཱ༔ཧཱུྃ་ཧོ(བདག་ལ་སྩལ་དུ་གསོལ)ལཊ། ཞེས་པ་ལན་གསུམ་གྱིས་གསོལ་
བ་གདབ་པོ། །དེ་ནས་བླ་མ་དམ་པའི་གསུང་དུ་མོས་པས། སོ་སོར་སྡུད་དང་བསམ་གཏན་དང༌། །
སྲོག་རྩོལ་དེ་བཞིན་འཛིན་པ་དང༌། །རྗེས་སུ་དྲན་དང་ཏིང་ངེ་འཛིན། །རྣལ་འབྱོར་ཡན་ལག་དྲུག་
17



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཏུ་འདོད། །ཅེས་པ་དང་། བསམ་པ་ཐམས་ཅད་ཡོངས་སྤངས་ནས། །དེ་ལ་རྟགས་ནི་མ་མཐོང་ན། །དེ་
ཚེ་ང་ཡིས་བརྫུན་ཚིག་ཡིན། །ཞེས་བརྗོད་ལ་བླ་མའི་མན་ངག་བཞིན་དུ་ལུས་གནད་ལྟ་སྟངས་
ལེགས་པར་བཅས་ཏེ་རྣམ་རྟོག་གི་འགྱུ་བ་བཅད་ནས་འཛིན་མེད་ཀྱི་ངང་ལ་སེམས་རྩེ་གཅིག་མཉམ་
པར་བཞག་གོ། །དེ་ནས། དུ་བ་སྨིག་རྒྱུ་མེ་ཁྱེར་དང༌། །མར་མེ་འབར་བ་ཟླ་ཉི་དང་། །ལུས་ཅན་ཆ་
ནས་ཐིག་ལེ་ཆེ། །སྣ་ཚོགས་གཟུགས་ནི་འོད་གསལ་ལོ། །ཞེས་པ་དང་
། ཡེ་ཤེས་འདི་ནི་ཆེ་ཕྲ་ཞིང་། །
རྡོ་རྗེ་ནམ་མཁའི་དཀྱིལ་ལྟ་བུ། །རྡུལ་བྲལ་མཐར་ཕྱིན་ཞི་བ་ཉིད། །ཁྱོད་ཀྱི་ཕ་ནི་ཁྱོད་ཡིན་ནོ། །ཞེས་
པའི་དོན་དྲན་པས་དུ་བ་ལ་སོགས་བསྒོམ་བྱ་ཞིང་། སེམས་ནི་གཡོ་བ་མེད་བྱ་སྟེ། །དབུ་མ་སྦྱངས་པ་
བྱས་ནས་ནི། །མཆོག་ཏུ་མི་འགྱུར་བསྒོམ་པར་བྱ། །ཞེས་གསུངས་པ་ལྟར་བསྒོམས་པ་ལས་འཕོ་བ་
མེད་པའི་བདེ་བ་ཐོབ་པས་ཉེ་བར་མཚོན་པ་ལྷན་ཅིག་སྐྱེས་པའི་དགའ་བ་ནི་དབང་བཞི་པ་སྟེ། དེས་
འཕོ་བ་ཡེ་ཤེས་ཀྱི་ཐིག་ལེ་དང་ཆགས་རྟོག་གི་གནས་སྐབས་འགགས་ནས། ཡེ་ཤེས་རྡོ་རྗེས་ངོ་བོ་
ཉིད་ཀྱི་སྐུ་སྐད་ཅིག་ཅིག་གིས་མངོན་པར་བྱང་ཆུབ་པའི་ལམ་བསྒོམ་པ་ལ་དབང་བར་བྱས་་་་་་་
པས། སྔགས་ཀྱི་ཚུལ་ལ་སྐྱེས་དགུའི་བདག་པོར་འགྱུར་ཞིང་ས་བཅུ་གཉིས་པ་རྡོ་རྗེ་འཛིན་པའི་
གོ་འཕངས་ཐོབ་པ་བཅོམ་ལྡན་འདས་དཔལ་དུས་ཀྱི་འཁོར་ལོ་ཉིད་དུ་འགྱུར་བར་དབང་ངོ་། །དེ་
ནས། ཨོཾ་ ཧོ(སྔགས་ཀྱི་མགོ་འདྲེན)དྷརྨ(ཡེ་ཤེས་རྡོ་རྗེའི་ས་བོན) དྷ་ཏུ་ཆོས་ཀྱི་དབྱིངས་འགྱུར་བ་མེད་པ)ཨ་ཀྵ་ ར་(བཅོམ་ལྡ
ན་འདས་དུས་ཀྱི་འཁོར་ལོ)ཙ་ཏུར་ ཐ་ ཨ་ བྷི་ཥེ་ཀེ་ཏོ་(མངོན་པར་དབང་བསྐུར་བས་མངོན་པར་དབང་བསྐུར་བ)བཛྲ་ ས་རྡོ་
རྗེ་སེམས་དཔའི་བདག་ཉིད)ཏཱ་ན་ཨད་མ་ནཱ་ཧཾ་དི་ཏི་ཡོ་དྭ་ད་ཤ་བྷུ་(ས་བཅུ་གཉིས་ཐོབ་པ་)མི་ལབ་བྷོ་བཛྲ་སཏཱ་རྡོ་
རྗེ་སེམས་དཔའ)མཧཱ་ཨར་(དོན་ཆེན་པོ )ཐ་པ་ར་མ་ཨ་ཀཱ་ར་(མཆོག་ཏུ་མི་འགྱུར་བ)ཏྲེ་ལོ་ཀྱ་བི་ཛ་ཡ(འཇིག་རྟེན་བཞིས་
རྣམ་པར་རྒྱལ་བའི)། །ཀ་ལ་ཙཀྲ་བྷ་ག་ཝན་(བཅོམ་ལྡན་འདིས་དུས་ཀྱི་འཁོར་ལོ )ཨེ་ཝཾ་ ཀ་ར(ཨེ་ཝཾ་ཡི་གེའོ། ཞེས་
གསུངས། དེ་ལྟར་དབང་བཞི་ཐོབ་ནས་དེ་ཁོ་ན་ཉིད་ཀྱི་དག་པ་ཡིད་ལ་བྱེད་པས། བུམ་པ་གསང་
བའོ་དབང་བསྐུར་དང་། ཤེས་རབ་ཡེ་ཤེས་མངོན་བརྗོད་པས། །སླར་ཡང་ཤེས་རབ་ཆེན་པོ་ཉིད། །དེ་
མི་ཡེ་ཤེས་མངོན་བརྗོད་བྱ། །འགྱུར་དང་འགྱུར་དང་དེ་ནས་འཛག །དེ་ནས་གཞན་ཡང་མི་འཛག་
པའོ། །དབང་བསྐུར་གསུམ་པོ་རིམ་པ་ཡིས། །ལུས་གང་སེམས་ནི་ལེགས་དག་པ། །བཞི་པ་ཡེ་
ཤེས་ཡང་དག་དག། །ལུས་ངག་སེམས་ཀྱང་དག་པར་བྱེད། །བྱིས་པ་དར་མ་དེ་ནས་རྒན། །བཞི་པ་
12



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས། པོད་དང་པོ།
སྐྱེ་དགུའི་བདག་པོའོ། །ཤེས་རབ་ནུ་མར་ཡན་ལག་ནི། །རེག་པས་བྱང་ཆུབ་སེམས་འཕོའི་བདེ། །འོ་
མ་འཛིན་པས་དབང་བསྐུར་བ། །གང་ལས་བདེ་ཐོབ་དེ་བྱིས་པའོ། །ཡུན་རིང་གསང་མ་སྤྲོས་ལས་
སྐྱེས། །བྱང་ཆུབ་སེམས་ནི་འཕོ་བའི་བདེ། །གསང་བའི་དབང་བསྐུར་གསང་བ་ནི། །གང་ལས་
བདེ་ཐོབ་དེ་དང་མ། །ཡུན་རིང་གསང་བར་སྤྲོས་ལས་སྐྱེས། །རྡོ་རྗེའི་རྩེ་མོར་གཡོ་བའི་བདེ། །ཤེས་
རབ་ཡེ་ཤེས་དབང་བསྐུར་བ། །གང་ལས་གཡོ་བ་བགྲོད་དེ་རྒན། །ཕྱག་རྒྱ་ཆེན་པོའི་རྗེས་འཆང་
ལས། །སྐྱེས་པ་གཡོ་མེད་བདེ་བ་ནི། །ཤེས་རབ་ཆེན་པོའི་དབང་བསྐུར་བ། །གང་ལས་གཡོ་མེད་
རྟོགས་པ་དེ། །སྐྱེ་དགུའི་བདག་པོར་རྣམ་ཀྱེས་[རྣམས་ཀྱིས)བྱ། །སྐྱོབ་པ་ཐམས་ཅད་སྐྱེད་མཛད་
པ༑༑ཞེས་བརྗོད་དོ།།དེ་ནས་དབང་གི་རབ་བྱེད་ཞུ་བའི་དོན་དུ་བླ་མ་སྐུ་བཞིའི་བདག་ཉིད་ལ་མཎྜལ་
ཕུལ་ནས། བཅོམ་ལྡན་འདས་བདག་ལ་དབང་བསྐུར་བའི་རབ་ཏུ་བྱེད་པའི་བཀའ་དྲིན་མཛད་དུ་
གསོལ། ཞེས་ལན་གསུམ་དུ་གསོལ་བ་གདབ་པོ། །དེ་ནས་བླ་མའི་གསུང་དུ་མོས་པས། འདིར་ནི་
དབང་བསྐུར་རྣམ་པ་གཉིས་ཀྱང་བུ་ཡི་ཡོན་ཏན་དབང་གིས་འཇིག་རྟེན་འཇིག་རྟེན་འདས་པའོ། །
གང་ཞིག་ཤེས་རབ་ཀྱི་ནི་ནུ་མ་ལ་རེག་གཞན་པ་བདུད་རྩི་མྱང་དང་འཁྱུད་པ་གང་ཡིན་པ། །ཤེས་
རབ་དང་འགྲོགས་བྱང་ཆུབ་སེམས་ནི་ཞུ་བ་དག་ལས་བཞི་པའི་སྐད་ཅིག་བདུད་རྩི་རྟོགས་པ་གང་། །
འདི་དང་ཐམས་ཅད་ངེས་པར་འཇིག་རྟེན་པ་སྟེ་མཆོག་གི་ཐུགས་རྗེ་ཡིས་ནི་ལམ་གྱི་རྒྱུ་རུ་བསྟན། །
འཇིག་རྟེན་འདས་པའི་དབང་གང་མཆོག་གི་རྒྱལ་བའི་བདག་པོའི་ཕྱག་རྒྱ་མཆོག་ལ་རྗེས་སུ་སྦྱོར་
བའོ། །སེམས་ཀྱི་སྣང་བ་ཙམ་སྟེ་རང་གི་ཡིད་ལས་སྐྱེས་པ་མེ་ལོང་གི་ནི་གཟུགས་བརྙན་ལྟ་བུ་ཉིད། །
གང་ཞིག་མཐའ་དག་རྒྱལ་བའི་སྲས་དང་སངས་རྒྱས་རྣམས་ཀྱིས་བསྟེན་པ་རྣལ་འབྱོར་དབང་པོས་
བསྟེན་བྱ་སྟེ། །ཡེ་ཤེས་མེ་ལྕེ་དེ་ནི་རབ་ཏུ་རྒྱས་པས་བདུད་ཚོགས་ཡུལ་དང་བཅས་པ་མཐའ་དག་
བསྲེག་བྱེད་ཅིང༌། །ལུས་ལ་ཆགས་པ་ལ་སོགས་ཀྱང་སྟེ་རྣལ་འབྱོར་རྣམས་ལ་ལོ་ཡི་སྦྱོར་བས་བདེ་
མཉམ་སྟེར་བར་བྱེད། །ཅེས་གསུངས་པ་དང༌། ཆགས་བྲལ་དང་པོ་ཆགས་པ་ཆེ། །ཁ་དོག་སྣ་ཚོགས་
འབར་བའི་འོད། །རྡོ་རྗེ་དཀྱིལ་དཀྲུང་རྫོགས་སངས་རྒྱས། །སངས་རྒྱས་གསུང་གི་ཆོས་འཛིན་པ། །
ཞེས་པ་དང༌། རྣམ་པ་ཀུན་ལྡན་རྣམ་པ་མེད། །བཅུ་དྲུག་ཕྱེད་ཕྱེད་ཐིག་ལེ་འཛིན། །ཆ་མེད་ཆ་ལས་
འདས་པ་སྟེ། །བསམ་གཏན་བཞི་པའི་རྩེ་མོ་འཆང་། །ཞེས་བརྗོད་ལ། དབང་བསྐུར་བཞི་ཡི་གྲངས་
173



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཀྱིས་ནི། །དགའ་བ་ལ་སོགས་རིམ་ཤེས་བྱ། །ཞེས་གསུངས་པའི་དོན་དགའ་བ་བཞི་པོ་རེ་རེ་ཡང་
བཞི་བཞིར་བྱེ་བའི་དེ་ཁོ་ན་ཉིད་བཅུ་དྲུག་ཀུན་རྫོབ་དང་དོན་དམ་པའི་ངེས་པ་མ་འཁྲུང་པས་དག་
གི་དོན་རབ་ཀྱི་མཐར་ཐུག་པར་བྱེད་པ་རྡོ་རྗེའི་རྣལ་འབྱོར་ལེགས་པར་ཁོང་དུ་ཆུད་པར་བྱའོ། །དེ་
ནས་སྡོམ་པའི་དོན་དུ། ལས་ཀྱི་ཕྱག་རྒྱའི་རབ་སྦྱོར་དང་། །ཡེ་ཤེས་ཕྱག་རྒྱའི་རྗེས་ཆགས་ལའང་། །
བདེ་བ་ཆེན་པོ་བྱང་ཆུབ་སེམས། །བརྟུལ་ཞུགས་བརྟན་པོས་བསྲུང་བར་བྱ། །བྷ་གར་ལིང་ག་རབ་
བཞག་ནས། །བྱང་ཆུབ་སེམས་ནི་སྤྲོ་མི་བྱ། །ཁམས་གསུམ་པོ་ནི་མ་ལུས་པའི། །སངས་རྒྱས་
གཟུགས་ནི་བསྒོམ་པར་བྱ། །བསྲུངས་པ་འདི་ཉིད་ཁོ་ན་ཡིས། །སྐྱེ་བ་འདི་ལ་སངས་རྒྱས་ཉིད། །ཚུལ་
ཁྲིམས་ཚོགས་ནི་ཡང་དག་རྫོགས། །བསོད་ནམས་ཡེ་ཤེས་ཡང་དག་ལྡན། །ཕ་རོལ་ཕྱིན་བཅུ་ཐོབ་
པ་ཡིས། །རྫོགས་པའི་སངས་རྒྱས་དུས་གསུམ་འཇུག །འདི་ཡི་རྫོགས་སངས་རྒྱས་ཀུན་གྱིས། །ཆོས་
ཀྱི་འཁོར་ལོ་རབ་ཏུ་བསྐོར། །རང་དང་གཞན་དོན་སྒྲུབ་པའི་སླད། །སྟོང་ཉིད་སྙིང་རྗེ་དབྱེར་མེད་པ། །
ཁམས་གསུམ་དབང་ཕྱུག་ཡེ་ཤེས་ནི། །འདི་ལས་གཞན་པ་ཡོད་མ་ཡིན། །སྐྱོབ་པ་ཀུན་གྱི་སྡོམ་པ་
ནི༑ ༑བདག་ཏེ་ཁྱོད་བསྲུང་བདག་གི་བུ། །དེ་ཚེ་སངས་རྒྱས་ཐམས་ཅད་ཀྱིས། །བྱིན་བརླབས་རྫོགས་
པའི་བྱང་ཆུབ་འཐོབ། །ཅི་སྟེ་ཆགས་པས་ཟིལ་མནན་བདག །གཙོ་བོའི་མདུན་དུ་བླངས་ནས་ནི། །
སྡོམ་པ་སྐྱོངབར་མི་བྱེད་ན། །དེ་ཚེ་ངུ་འབོད་དུ་འགྲོ་འགྱུར། །དམན་པའི་སེམས་ལས་སྐྱེ་གནས་སུ། །
གང་ཚེ་བྱང་ཆུབ་སེམས་ལྷུང་འགྱུར། །དེ་ཚེ་ཕྱག་རྒྱར་ཤེས་ནས་ནི། །པད་མའི་ཕྱི་རོལ་རང་ལྕེས་
བླང༌། །ཞེས་བླ་མས་བརྗོད་ཅིང་འཕོ་བ་མེད་པའི་ཚངས་སྤྱོད་ལ་འབད་པར་བྱའོ། །དེ་ནས་རང་
ཉིད་དགའ་ཞིང་སྤྲོ་བའི་འདུན་པས་བླ་མའི་རྗེས་སུ་འདི་སྐད་བཟླ་བར་བྱ་སྟེ། དེང་བདག་སྐྱེ་བ་
འབྲས་བུར་བཅས། །བདག་གི་གསོན་པའང་འབྲས་བུ་ཡོད། །དེ་རིང་སངས་རྒྱས་རིགས་སུ་སྐྱེས། །
སངས་རྒྱས་སྲས་སུ་དེང་བདག་གྱུར། །ཞེས་བརྗོད་དོ། ། དེ་ལྟར་དབང་བཞི་ཡོངས་སུ་རྫོགས་པར་
ཐོབ་ནས་བླ་མས་རྩ་ལྟུང་བསྒྲག་ཅིང་ཡོད་པའི་མོས་པས་མཉན་པ་ལ་བླ་མས། །དཔལ་ལྡན་བླ་མའི་
ཐུགས་དཀྲུག་པ་ལས་བུ་རྣམས་ཀྱིས་ནི་ལྟུང་བ་རི་བོང་འཛིན་པར་འགྱུར། །དེ་ཡི་དཀའ་ལ་འགོངས་
པས་གཞན་དུ་འགྱུར་ཏེ་ངེས་པར་དེ་བཞིན་སྤུན་ལ་ཁྲོས་པས་གསུམ་པའོ། །བྱམས་པ་བཏང་བས་
བཞི་པར་འགྱུར་ཏེ་བྱང་ཆུབ་སེམས་ནི་རབ་ཏུ་ཉམས་པ་ལས་ཀྱང་མདའ་རུ་འགྱུར། །དྲུག་པ་གྲུབ་
17



ཇོ་ནང་ལོ་ཙཱ་བ་བློ་གྲོས་དཔལ། དཔལ་དུས་ཀྱི་འཁོར་ལོའི་དབང་གོང་མའི་ཆོ་ག་བདུད་རྩིའི་འབྱུང་གནས། པོད་དང་པོ།
པའི་མཐའ་ལ་སྨོད་པའི་རི་བོ་དག་ཀྱང་མ་སྨིན་མི་ལ་གསང་བ་བྱིན་ལས་སོ། །ཕུང་པོ་ཉོན་མོངས་པ་
ལས་ཀླུ་རུ་འགྱུར་ཏེ་སླར་ཡང་དགུ་པ་དག་པའི་ཆོས་ལ་མ་དད་གང་། །སྒྱུ་ཡི་བྱམས་པ་དང་ནི་མིང་
སོགས་བྲལ་བ་བདེ་བ་སྟེར་ལ་རྟོག་པ་ཕྱོགས་དང་དྲག་པོའོ། །དག་པའི་སེམས་ཅན་རྣམས་ལ་སྐྱོན་
བརྗོད་པ་ལས་ཉི་མ་དམ་ཚིག་ཐོབ་པ་འདོར་བ་ལས་ཀྱང་གཞན། །བུད་མེད་ཐམས་ཅད་ལ་སྨོད་
ངེས་པར་མ་ནུར་འགྱུར་ཏེ་རྡོ་རྗེའི་ཐེག་པར་གནས་པ་རྣམས་ལའོ། ། ཞེས་བརྗོད་ཅིང་བཀའ་སྩལ་
དོན་དུ་གཉེར་བས། གཙོ་བོས་ཇི་ལྟར་བཀའ་སྩལ་པ་། །དེ་དག་ཐམས་ཅད་བདག་གིས་བགྱི། །དེང་
ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ཀྱིས། །ཁྱོད་ཀྱིས་སློབ་མར་བཟུང་
བ་དང་། །ཆ་ཡིས་ཀྱང་ནི་གཅད་དུ་གསོལ། །ཞེས་གསུངས་པའི་དོན་དྲན་པས་ཚུལ་བཞིན་ཡིད་ལ་
བྱེད་པས་རྩ་བའི་ལྟུང་བ་ཡན་ལག་དང་བཅས་པའི་ཉེས་པ་སྤངས་བར་བྱ་སྟེ་རྩ་ལྟུང་བསྒྲག་པའོ། །
དེ་ནས་དབང་བསྐུར་བའི་བླ་མ་ལ་དུས་ཐམས་ཅད་དུ་མཎྜལ་བསྟེན་ནས་ཡིད་ལས་བྱུང་བའི་མཆོད་
པ་རྒྱ་ཆེན་པོ་དང་སློབ་མའི་ལུས་ལ་སོགས་པའི་དངོས་པོ་ཐམས་ཅད་ཀྱི་དྲུག་ཆ་དབུལ་བར་གསུངས་
པས་ཐལ་མོ་སྦྱར་བས། ལུས་དང་རྐང་ལག་ནང་ནས་ནི། །ཕྱག་མཚལ་ཆེད་དུ་མགོ་བོ་འབུལ། །ལས་
ཀྱི་དབང་པོ་རྣམས་ལས་ནི། །བསྟོད་དང་བདེན་ཕྱིར་དག་འབུལ་གྱིས། །དབང་པོ་དྲུག་པོ་རྣམས་ལ་
ནི༑ ༑གཡོ་སྒྱུ་སྤང་ཕྱིར་ཡིད་འབུལ་ཏེ། །དེ་བཞིན་རྫས་དང་འཁོར་ལས་ཀྱང་། །དུས་དྲུག་དུ་ནི་དྲུག་
ཆ་འབུལ། །ཞེས་དམ་བཅས་ལ་མཎྜལ་ལ་སོགས་པ་ཅི་འབྱོར་པས་མཉེས་པར་བྱ་སྟེ་ཡོན་འབུལ་
བའི་ངེས་པའོ། །དེ་ནས་ཚོགས་ཀྱི་མཆོད་པ་ལ་སོགས་པས་ནང་གི་ལྷ་ཚོགས་དང་། ཕྱི་ནང་གི་མཆོད་
པ་དང་བསྟོད་པ་རྣམས་ཀྱིས་མདུན་བསྐྱེད་ཀྱི་དཀྱིལ་འཁོར་མཉེས་པར་བྱ་སྟེ། ལྷག་མའི་བར་
གཞན་ནས་འབྱུང་བ་ལྟར་རྗེས་ཀྱི་བྱ་བ་རྣམས་བཀྲ་ཤིས་ཀྱིས་བར་ལེགས་པར་བྱའོ། །རྒྱུད་འགྲེལ་
མན་ངག་བླ་མའི་གསུང་བཞིན་དུ། །དབང་གི་ཆོ་ག་སྡེབས་པའི་དགེ་བ་ཡིས། །འགྲོ་ཀུན་གསང་
སྔགས་བཅུད་ཀྱིས་ཚིམ་པ་དང། །དུས་ཀྱི་འཁོར་ལོའི་གོ་འཕང་མྱུར་ཐོབ་ཤོག །དབང་གོང་མའི་ཆོ་
ག་བདུད་རྩིའི་འབྱུང་གནས་ཞེས་བྱ་བ། རྡོ་རྗེ་འཛིན་པ་ལ་ལོ་ཙཱ་བ་བློ་ གྲོས་དཔལ་གྱིས། བཅོམ་ལྡན་
འདས་རྡོ་རྗེ་སྙིང་པོ་ལ་སོགས་པའི་སྐལ་ལྡན་མང་པོས་ཡང་ཡང་བསྐུལ་བའི་དོན་དུ་ཇོ་ནང་དཔལ་
གྱི་རི་ཁྲོད་དུ་སྦྱར་བ་དགེ་ཞིང་བཀྲ་ཤིས་པར་གྱུར་ཅིག །མངྒ་ལཾ། བྷ་ཝཾནྟུ།
175



ཇོ་ནང་ལོ་ཙཱ་བ་བློ་གྲོས་དཔལ།
བླ་མ་མཆོད་པའི་ཆོ་ག་མཆོད་པའི་གཏེར།
པོད་དང་པོ།
༄༅། །བླ་མ་མཆོད་པའི་ཆོ་ག་མཆོད་པའི་
གཏེར་བཞུགས་སོ། །
༄༅། །རྒྱ་གར་སྐད་དུ། གུ་རུ་པཱུ་ཛོ་བ་ཡི་ཀ་པཱུ་ཛཱ་ནི་དྷཱ་ན་མ། བོད་སྐད་དུ། བླ་མ་མཆོད་པའི་ཆོ་
ག་མཆོད་པའི་གཏེར་ཞེས་བྱ་བ། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། མཆོད་
འོས་ཀུན་གྱི་མཆོག་གྱུར་པ། །བླ་མའི་ཞབས་པད་ལ་བཏུད་དེ། །དེ་ཉིད་མཆོད་པར་བྱེད་པའི་
ཐབས། །ཤིན་ཏུ་མོས་པ་ཆེན་པོས་བརྩམ། དེ་ཡང་སྒྱུ་འཕྲུལ་དྲ་བ་ལས། ཤིན་ཏུ་ཁྱད་པར་གྱུར་པ་
ཉིད། །རྟག་པར་བླ་མ་ལ་ཡང་དབུལ། །དེ་བྱིན་སངས་རྒྱས་ཐམས་ཅད་ལ། །རྟག་ཏུ་བྱིན་པ་ཉིད་དུ་
འགྱུར། །ཞེས་དང་། སྡོམ་པ་འབྱུང་བར། མཆོད་པ་ཐམས་ཅད་ཡོངས་སྤངས་ནས། བླ་མའི་མཆོད་
པ་ཡང་དག་བརྩམ། དེ་མཉེས་པས་ནི་ཀུན་མཁྱེན་གྱི། །ཡེ་ཤེས་མཆོག་ནི་ཐོབ་པར་འགྱུར། ། ཞེས་
པ་ལ་སོགས་པ་རྒྱས་པར་གསུངས་པ་ཐོས་ཤིང༌། ཚེ་འདི་ཉིད་ལ་འབྲས་བུ་རྫོགས་པའི་སངས་
རྒྱས་ཐོབ་པར་འདོད་པ་དག་གིས། བླ་མ་མཆོད་ཅིང་མཉེས་པར་བྱེད་པ་ལ། བརྩོན་པར་བྱ་དགོས་
པས། དེའི་ཚུལ་ནི། རང་ཐུན་མཚམས་ཀྱི་ལྷའི་ང་རྒྱལ་གྱིས་བགེགས་བསལ་བ་ནི། ལྷ་དང་ལྷ་མིན་
གསང་བ་པ། །ལུས་སྲུལ་ལ་སོགས་གང་ཅིའང་རུང་། །ལུས་ངག་སེམས་ལ་གནས་པ་ཡི། ། བགེགས་
ཀྱི་ཚོགས་རྣམས་ང་ལ་ཉོན། །ང་ནི་དཔལ་ལྡན་རྡོ་རྗེའི་སྟོབས། །བསྲུང་བའི་འཁོར་ལོ་རབ་སྦྱོར་
བས། །རྡོ་རྗེ་འབར་བའི་སྐུ་ཡིས་ནི། །ལུས་གསུམ་ལས་སྐྱེས་བཀས་པར་བྱ། །གལ་ཏེ་ཁ་ཅིག་བདག་
ལ་འདའ། རྣམ་པར་བརླག་འགྱུར་གཞན་དུ་མིན། །ཞེས་བཀའ་བསྒོས་ལ། དྲག་པོའི་སྔགས་ཀྱིས་
བསྐྲད་ནས། སྣ་ཚོགས་འོད་ཀྱི་འཕྲོ་འདུ་ལས། །ཕྱོགས་ཀུན་རྡོ་རྗེ་འབར་བའི་གུར། ། ཕྱི་རོལ་ཡེ་ཤེས་
མེ་དཔུང་འབར། །རབ་བརྟན་བསྲུང་བའི་འཁོར་ལོར་གྱུར། །ཨོཾ་བཛྲ་ཙཀྲ་རཀྟ་ཧཱུྃ་ཧཱུྃ། ཞེས་པས་ཐུན་
i77



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།
མོང་དང་ཐུན་མོང་མ་ཡིན་པའི་བསྲུང་འཁོར་བསྒོམས་ལ། །དེའི་དབུས་སུ་ཕོ་བྲང་གདན་བཞི་རྩེགས་
དང་བཅས་པ་བསྐྱེད་ལ། སྤྱན་དྲངས་པ་ནི། སྐྱེས་མཆོག་སྒྲིབ་མེད་ཡེ་ཤེས་སྤྱན་ཅན་རྣམས། །ཆོས་ཀྱི་
སྐུ་ལ་གཤེགས་བཞུགས་མི་མངའ་ཡང༌། །གཟུགས་སྐུ་བརྩེ་བ་ཆེན་པོའི་རྣལ་འཕྲུལ་གྱིས། །དད་
ལྡན་མཆོད་པའི་ཞིང་དུ་གཤེགས་སུ་གསོལ། །རཏྣ་གུ་རུ་ས་པཱ་རི་ཝ་ར་བཛྲ་ས་མ་ཛ། ཞེས་བརྗོད་
པས་བླ་མ་འཁོར་བཅས་སངས་རྒྱས་དང་བྱང་སེམས་ལྷ་ཚོགས་དཔག་ཏུ་མེད་པས་བསྐོར་བ་བྱོན་
པར་བསམ་ལ། མགོན་པོ་འགྲོ་བའི་དོན་ལ་བྱོན་པ་ལེགས། །བདག་གི་མཆོད་ཡོན་འདི་ཉིད་བཞེས་
ནས་ཀྱང༌། །ཇི་སྲིད་མཆོད་པའི་བྱ་བ་མ་རྫོགས་པར། །ཡིད་འོང་གདན་ལ་བདེ་བར་བཞུགས་སུ་
གསོལ། །ཨོཾ་པྲ་ཝ་ར་སད་ཀ་ར་ཨགྷཾ་པྲ་ཏིཙྪ་ཡེ་སྭཱཧཱ། ཅེས་མཆོད་ཡོན་ཕུལ་ལ། ཨོཾ་པདྨ་ཨ་ས་ན་ཧཱུཾ།
ཞེས་པས་གདན་ལ་བཞུགས་པར་བསམས་ལ། ཡོན་ཏན་ཀུན་གྱི་གཏེར་གྱུར་པས། །གང་གི་མཚན་
ཙམ་དྲན་པས་ཀྱང་། །བདག་བློའི་རྒུད་པ་ཞི་མཛད་པའི། །དཔལ་ལྡན་བླ་མ་ལ་ཕྱག་འཚལ། །དྲི་
མེད་ཡོན་ཏན་རབ་རྒྱས་པས། །འགྲོ་ཀུན་གཙུག་གི་རྒྱན་གྱུར་པ། །དགོས་འདོད་འབྱུང་པའི་རིན་པོ་
ཆེ་༣ བླ་མའི་ཞབས་ལ་ཕྱག་འཚལ་ལོ། །བླང་དོར་རྟོགས་པའི་སྣང་བ་ཡིས། །འགྲོ་ཀུན་མི་ཤེས་མུན
སེལ་བ། །དྲི་མེད་ཉི་མའི་དཀྱིལ་འཁོར་མཆོག །བླ་མའི་ཞབས་ལ་ཕྱག་འཚལ་ལོ། །བསོད་ནམས་ཡེ་
ཤེས་བསིལ་ཟེར་གྱིས། །ཕན་བདེའི་ཚལ་རབ་རྒྱས་མཛད་པ། ། རྣམ་དག་ཟླ་བའི་དཀྱིལ་འཁོར་
མཆོག །བླ་མའི་ཞབས་ལ་ཕྱག་འཚལ་ལོ། །དམ་ཆོས་བདུད་རྩིའི་སྨན་མཆོག་གིས། །ཉོན་མོངས་སྡུག་
བསྔལ་ནད་སེལ་བ། །ཐབས་མཁས་འགྲོ་བའི་སྨན་པ་མཆོག། བླ་མའི་ཞབས་ལ་ཕྱག་འཚལ་ལོ། །
ཐབས་དང་ཤེས་རབ་གྲུ་ཆེན་གྱིས། །སྲིད་ཞིའི་རྒྱ་མཚོའི་མཐར་སྒྲོལ་བ། །སྟོབས་ལྡན་འགྲོ་བའི་དེད་
དཔོན་མཆོག །བླ་མའི་ཞབས་ལ་ཕྱག་འཚལ་ལོ། །གནོད་པ་ཀུན་ལས་སྐྱོབ་བྱེད་ཅིང་། །ཕན་པ་
དཔག་མེད་སྒྲུབ་མཛད་པ། །བྱམས་མགོན་འགྲོ་བའི་གཉེན་གཅིག་པོ། །བླ་མའི་ཞབས་ལ་ཕྱག་
འཚལ་ལོ། །ཞེས་པས་ཕྱག་འཚལ་ལ། མཆོད་རྫས་རྣམས་དྭངས་ཤིང་རྒྱ་ཆེ་པོར་བྱིན་གྱིས་བརླབས་
ལ༑ མདོག་བཟང་དབྱིབས་ལེགས་ཚིམ་པའི་དྲི་བསུང་ཅན། །མན་དྷ་ར་དང་ཨུད་པལ་ཀུ་མུད་
སོགས། །དངོས་འབྱོར་ཡིད་ཀྱིས་སྤྲུལ་པའི་མེ་ཏོག་ཀུན། །སྐྱབས་མཆོག་དཔལ་ལྡན་བླ་མའི་ཚོགས་
ལ་འབུལ། །ཨོཾ་རཏྣ་གུ་རུ་ས་པ་རི་ཝ་ར། བཛྲ་པུཔྤེ་པཱུ་ཛ་མེ་ག་ས་མུ་ཏྲ་སྤ་ར་ཎ་ས་མ་ཡེ་ཧཱུཾ། རྒྱུ་བཟང་
178



ཇོ་ནང་ལོ་ཙཱ་བ་བློ་གྲོས་དཔལ།
བླ་མ་མཆོད་པའི་ཆོ་ག་མཆོད་པའི་གཏེར།
པོད་དང་པོ།
བསྣམས་ན་ཞིམ་པའི་དྲི་ངད་ཅན། །ཨ་ཀ་རུ་དང་ཙན་དན་སྤྲུལ་སྙིང་སོགས། །དངོས་འབྱོར་ཡིད་
ཀྱིས་སྤྲུལ་པའི་བདུག་སྤོས་ཀུན། །སྐྱབས་མཆོག་དཔལ་ལྡན་བླ་མའི་ཚོགས་ལ་འབུལ། །ཨོ་རཏྣ་གུ་
རུ་ས་པ་རི་ཝ་ར། བཛྲ་དྷུ་པེ་པཱུ་ཛ་མེ་ག་ས་མུ་ཏྲ་སྤ་ར་ཎ་ས་མ་ཡེ་ཧཱུྃ། མུན་སེལ་དངོས་ཀུན་གསལ་
བའི་གཟི་བརྗིད་ཅན། །སྒྲོན་མེ་ཉི་ཟླ་ལུས་ཀྱི་འོད་ལ་སོགས། །དངོས་འབྱོར་ཡིད་ཀྱིས་སྤྲུལ་པའི་
སྣང་གསལ་ཀུན། །སྐྱབས་མཆོག་དཔལ་ལྡན་བླ་མའི་ཚོགས་ལ་འབུལ། །ཨོཾ་རཏྣ་གུ་རུ་ས་པ་རི་ཝ་ར།
བཛྲ་ཨ་ལོ་ཀེ་པཱུ་ཛ་མེ་ག་ས་མུ་ཏྲ་སྤ་ར་ཎ་ས་མ་ཡེ་ཧཱུཾ། དྲི་ཞིམ་བྱུགས་ན་བདེ་བའི་རེག་མཆོག་
ཅན། །ག་པུར་གླ་རྩི་སྣ་མའི་དྲི་ལ་སོགས། ། དངོས་འབྱོར་ཡིད་ཀྱིས་སྤྲུལ་པའི་དྲི་མཆོག་ཀུན། །
སྐྱབས་མཆོག་དཔལ་ལྡན་བླ་མའི་ཚོགས་ལ་འབུལ། །ཨོ་རཏྣ་གུ་རུ་ས་པ་རི་ཝ་ར། བཛྲ་གན་དྷེ་པཱུ་ཛ་
མེ་ག་ས་མུ་ཏྲ་སྤ་ར་ཎ་ས་མ་ཡེ་ཧཱུྃ། མདོག་བཟང་མྱངས་ན་བདེ་བའི་རོ་བཅུད་ཅན། །འབྲས་ཆན་ཀ་
ར་རྒྱ་སྟར་ཁུ་བ་སོགས། །དངོས་འབྱོར་ཡིད་ཀྱིས་སྤྲུལ་པའི་ཞལ་ཟས་ཀུན། །སྐྱབས་མཆོག་དཔལ་
ལྡན་བླ་མའི་ཚོགས་ལ་འབུལ། །ཨོཾ་རཏྣ་གུ་རུ་ས་པ་རི་ཝ་ར། བཛྲ་ནེ་ཝེ་ཏུ་པཱུ་ཛ་མེ་ག་ས་མུ་ཏྲ་སྤ་ར་
ཎ་ས་མ་ཡེ་ཧཱུྃ། དོན་ཟབ་ཐོས་ན་སྙན་པའི་སྒྲ་དབྱངས་ཅན། །རྔ་ཆེན་དུང་དཀར་ཕེག་དང་རྒྱུད་
མང་སོགས། །དངོས་འབྱོར་ཡིད་ཀྱིས་སྤྲུལ་པའི་སིལ་སྙན་ཀུན། །སྐྱབས་མཆོག་དཔལ་ལྡན་བླ་མའི་
ཚོགས་ལ་འབུལ། །ཨོཾ་རཏྣ་གུ་རུ་ས་པ་རི་ཝ་ར། བཛྲ་ཤཔྟ་པཱུ་ཛ་མེ་ག་ས་མུ་ཏྲ་སྤ་ར་ཎ་ས་མ་ཡེ་ཧཱུྃ།
ཉེས་པའི་སྐྱོན་ཀུན་རབ་སྤངས་ཤིང་། །ལེགས་པའི་ཡོན་ཏན་ཀུན་ལྡན་པས། །ཕན་བདེའི་དཔལ་
འབྱོར་ཀུན་འབྱུང་བའི། །དཔལ་ལྡན་བླ་མ་ཁྱེད་ལ་བསྟོད། །གདུལ་བྱ་སྨིན་ཅིང་གྲོལ་བའི་ཕྱིར། །
དུས་གསུམ་སངས་རྒྱས་ཐམས་ཅད་ཉིད། །འདྲེན་པའི་ཚུལ་དུ་རྣམ་སྤྲུལ་བའི། །དཔལ་ལྡན་བླ་མ་ལ་
ཕྱག་འཚལ། །ཁྱེད་སྐུ་ཤ་ཁྲག་རྡུལ་བྲལ་ཡང་། ཡེ་ཤེས་གཟུགས་སུ་སྣང་བའི་སྐུ། །དད་པའི་མིག་
རྐྱེན་མཆོག་གྱུར་པ། །སྐུ་ཡི་དབང་ཕྱུག་ཁྱེད་ལ་འདུད། །བརྗོད་འདོད་རྩོལ་བ་མི་མངའ་ཡང་། ཡན་
ལག་དྲུག་ཅུའི་གསུང་དབྱངས་ཀྱིས། །ཟབ་ཅིང་རྒྱ་ཆེའི་དོན་སྟོན་པ། །གསུང་གི་དབང་ཕྱུག་ཁྱེད་
ལ་འདུད། །ཤེས་དང་ཤེས་བྱའི་སྤྲོས་བྲལ་ཡང་། །ཤེས་བྱའི་དཀྱིལ་འཁོར་གསལ་བའི་ཐུགས། །སྙིང་
རྗེ་གཟུངས་སྤོབས་དུ་མའི་གཏེར། །ཐུགས་ཀྱི་དབང་ཕྱུག་ཁྱེད་ལ་འདུད། ། ཡོན་ཏན་ཆ་ཙམ་འགྲོ་
179



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཀུན་གྱིས། ། བསྐལ་པར་བརྗོད་ཀྱང་མི་ཟད་པའི། །སྤྱན་དང་མངོན་ཤེས་རྫུ་འཕྲུལ་སོགས། །ཡོན་
ཏན་དབང་ཕྱུག་ཁྱེད་ལ་འདུད། །མཐོང་ཐོས་དྲན་ཡང་དོན་ལྡན་ན། །རྟེན་ན་གྲོལ་བ་ཅི་སྨོས་པ། །
ལྷུན་གྲུབ་རྒྱུན་ཆད་མི་མངའ་བའི། །ཕྲིན་ལས་དབང་ཕྱུག་ཁྱེད་ལ་འདུད། ཅེས་པས་བསྟོད་དོ། །
དཔལ་འབྱོར་ཕུན་ཚོགས་དག་པའི་ཞིང་ཁམས་ན། །འཁོར་ཚོགས་ཡོན་ཏན་འཕྲིན་ལས་དཔག་མེད་
ཅན། །སངས་རྒྱས་བྱང་སེམས་དུ་མས་རབ་གང་བའི། །ཕུན་ཚོགས་ཞིང་ཁམས་ཀུན་གྱིས་ཆོས་རྗེ་
མཆོད། །རབ་ཡངས་འབྱུང་བཞིའི་དཀྱིལ་འཁོར་བརྟན་པ་ལ། །བཀོད་ལེགས་རི་གླིང་ཁོར་ཡུག་རྒྱ་
མཚོས་སྤྲས། ། བརྟན་གཡོའི་དཔལ་གྱིས་བྱུར་བུར་བལྟམས་པ་ཡི། །ཕུན་ཚོགས་འཇིག་རྟེན་ཁམས་
ཀྱིས་ཆོས་རྗེ་མཆོད། ཉི་ཟླ་རྒྱུ་སྐར་རྒྱས་པ་དྭངས་པའི་མཁར། །ན་བུན་འཇའ་ཚོན་སྤྲིན་གྱིས་མཛེས་
གྱུར་ཅིང་། ནོར་བུའི་མདངས་འཕྲོག་ཀུན་གྱི་གོ་འབྱེད་པའི། །ཕུན་ཚོགས་ནམ་མཁའི་ཁམས་ཀྱིས་
ཆོས་རྗེ་མཆོད། །འདོད་དགུ་འབྱུང་པའི་རིན་ཆེན་རི་བོ་དང༌། རྩི་སྨན་རྒྱས་པའི་ནགས་རི་གངས་
རི་སོགས། །དབྱིབས་ལེགས་ལྷུན་སྡུག་སྐྱེ་བོའི་རྟེན་གྱུར་པའི། །ཕུན་ཚོགས་རི་བོ་ཀུན་གྱིས་ཆོས་རྗེ་
མཆོད། །དྲི་མེད་རྦ་རླབས་གཡོ་བའི་ཆུ་ཀླུང་དང་། ཡན་ལག་བརྒྱད་ཀྱིས་གང་བའི་མཚོ་རྫིང་སོགས།།
ཡིད་འོང་རྙོག་པ་མེད་ཅིང་གདུང་སེལ་བ། །ཕུན་ཚོགས་ཆུ་བོ་ཀུན་གྱིས་ཆོས་རྗེ་མཆོད། །གཡེང་
མེད་འཚོ་སླ་ནགས་ཚལ་ཐང་དང་ལྗོངས། །ར་བ་འོབས་བཅས་ཕོ་བྲང་ཡུལ་འཁོར་སོགས། །བདེ་
ཞིང་ཉམས་དགའི་དཔལ་འབྱོར་ གྱིས་གང་བའི། །ཕུན་ཚོགས་བསྟི་གནས་ཀུན་ གྱིས་ཆོས་ རྗེ་
མཆོད། །མུ་ཏིག་མན་ཤེལ་དུང་དང་གསེར་དངུལ་སོགས། །འདོད་དགུ་འབྱུང་གནས་རིན་ཆེན་ཇི་
སྙེད་དང༌། ། གུར་གུམ་གི་ཧཾ་ཙན་དན་དཀར་དམར་སོགས། །ནུས་ལྡན་ནད་སེལ་སྨན་མཆོག་ཀུན་
གྱིས་མཆོད། །གཞན་ཡང་རོ་བཅུད་ལྡན་པས་འཚོ་བའི་རྐྱེན། །འབྲུ་བཅུད་རྩི་ཐོག་ལོ་ཐོག་ལ་སོགས་
པ༑ ༑མདོར་ན་སྣོད་ཀྱི་དཔལ་འབྱོར་མཆོད་འོས་ཀུན། བློ་ཡིས་བླངས་ནས་མཉམ་མེད་ཆོས་རྗེ་
མཆོད། །ཁམས་གསུམ་དབང་ཕྱུག་ཚངས་པ་བརྒྱ་བྱིན་དང་། མི་དབང་འཁོར་ལོས་སྒྱུར་རྒྱལ་ཀླུ་
དབང་སོགས། །བཙུན་མོ་སྲས་སོགས་མངའ་ཐང་རབ་རྒྱས་པའི། །ཡིད་འོང་སྐྱེ་དགུའི་དབང་པོ་ཀུན་
གྱིས་མཆོད། །རིགས་བཟང་འབྱོར་ལྡན་བློན་པོ་ཁྱིམ་བདག་དང༌། ཡིད་འོང་གླུ་ལེན་ཁྱེའུ་བུ་མོ་
སོགས། །གཟུགས་བཟང་ངག་སྙན་ཡིད་གཞུངས་གོས་རྒྱན་ཅན། །ཡིད་འོང་སྐྱེ་བོ་ཀུན་གྱིས་ཆོས་རྗེ་
180



ཇོ་ནང་ལོ་ཙཱ་བ་བློ་གྲོས་དཔལ།
བླ་མ་མཆོད་པའི་ཆོ་ག་མཆོད་པའི་གཏེར།
པོད་དང་པོ།
མཆོད། །རི་ངོས་འགྱིང་པའི་དུང་སེང་ཁྱུ་མཆོག་དང༌། རི་སུལ་རྒྱུ་བའི་ཀྲི་སྣ་ཨེ་རྒྱ་སོགས། རྩལ་རྒྱས་
མདངས་བཀྲག་དེས་པའི་གོམ་སྟབས་ཅན། །ཡིད་འོང་རི་དྭགས་ཀུན་གྱིས་ཆོས་རྗེ་མཆོད། །ནགས་
རིར་སྙན་སྒྲོགས་རི་སྐྱེགས་ཁུ་བྱུག་དང༌། ས་གཞིའི་རྒྱན་གྱུར་བཞད་དང་ཁྲུང་ཁྲུང་སོགས། །སྐད་སྙན་
སྤུ་སྡུག་མཛེས་པའི་གར་སྟབས་ཅན། །ཡིད་འོང་བྱ་ཚོགས་ཀུན་གྱིས་ཆོས་རྗེ་མཆོད། །མདོར་ན་སྣོད་
ཀྱི་ས་ཕྱོགས་ཡིད་འོང་ན། ། བཅུད་ཀྱི་སེམས་ཅན་མཆོད་འོས་གང་གནས་པ། །བདག་པོས་བཟུང་
དང་མ་བཟུང་དེ་དག་ཀུན།། བློ་ཡིས་བླངས་ནས་ཆོས་རྗེ་བླ་མ་མཆོད། །འཁོར་འདས་ཕུན་ཚོགས་ཇི་
སྙེད་ཀུན། །དམ་པའི་ཆོས་ལས་བྱུང་པ་སྟེ། །དེའང་ཁྱེད་ལས་བྱུང་གྱུར་པ། །ཕན་བདེའི་འབྱུང་གནས་
ཁྱེད་ལ་བསྟོད། །ཇི་ལྟ་ཇི་སྙེད་ཀུན་མཁྱེན་གྱིས། །ཉོན་མོངས་ཤེས་བྱའི་སྒྲིབ་སྤངས་པས། །རྐང་
གཉིས་རྣམས་ཀྱི་མཆོག་གྱུར་པ། །རྫོགས་པའི་སངས་རྒྱས་ཁྱེད་ལ་བསྟོད། །ཁྱེད་ཐུགས་རྟོགས་
པའི་དམ་ཆོས་ཏེ། གསུང་ནི་རྒྱུ་མཐུན་ལུང་གི་ཆོས། །རྣལ་གྲོལ་འཇུག་ངོགས་མཆོག་གྱུར་པ། །དམ་
ཆོས་རིན་ཆེན་ཁྱེད་ལ་བསྟོད། །རང་བཞིན་འོད་གསལ་མངོན་གྱུར་ཅིང་། །གཉིས་འཛིན་རྟོགས་པ་
ལས་གྲོལ་བས། བསོད་ནམས་ཞིང་རབ་མཆོག་གྱུར་པ། །ཚོགས་མཆོག་གཙོ་བོ་ཁྱེད་ལ་བསྟོད། །
འདོད་པའི་འཆིང་བ་ཀུན་སྤངས་ནས། །དྲི་མེད་བསླབ་གསུམ་བརྟུལ་ཞུགས་ཅན། །སྡོམ་བརྩོན་ངུར་
སྨྲིག་འཛིན་པའི་གཙོ། །ཤཱཀྱའི་སྲས་མཆོག་ཁྱེད་ལ་བསྟོད། །སྟོང་ཉིད་སྙིང་རྗེའི་སེམས་མཆོག་གིས། །
གཅིག་ཏུ་གཞན་ཕན་བརྩོན་པ་ཅན། །རྒྱལ་སྲས་སེམས་དཔའ་རྣམས་ཀྱི་ཡབ། །བརྩེ་ལྡན་དཔའ་བོ་
ཁྱེད་ལ་བསྟོད། །སྨིན་གྲོལ་ལམ་ལ་རབ་སྦྱངས་པས། །རིམ་གཉིས་རྣལ་འབྱོར་དབང་ཕྱུག་ཅན། །
རིག་པ་འཛིན་པ་ཀུན་གྱི་རྗེ། །རྡོ་རྗེ་འཛིན་རྒྱལ་ཁྱེད་ལ་བསྟོད། །
དཀོན་མཆོག་མཆོད་དང་སེམས་ཅན་དོན་བསྒྲུབ་ཕྱིར། །བསོད་ནམས་ལོངས་སྤྱོད་བཅས་པ་
བདག་གི་ལུས། །སྐྱེས་ཆེན་ཁྱེད་ཀྱི་བྲན་དུ་ལེགས་ཕུལ་ནས། ཇི་ལྟར་བསྒོ་བའི་དོན་ཀུན་བསྒྲུབ་པར་
བགྱིའོ། །དྲི་མེད་བེ་དུར་ས་གཞི་ཡངས་པ་ལ། །གསེར་དངུལ་རྩིག་པ་བ་གམ་དྲ་བ་ཅན། ། རིན་
ཆེན་ཀ་བས་བཏེག་ཅིང་ཁྱོན་ཡངས་པ། །ཡིད་འོང་ཕོ་བྲང་གཞལ་མེད་དམ་པས་མཆོད། །བླ་བྲེས་
རྒྱལ་མཚན་གདུགས་སོགས་སྟེང་ནས་མཛེས། །དར་དཔྱངས་ལྷབ་ལྷུབ་ཡོལ་བས་ལོགས་ནས་
བརྒྱན། །ཁྲི་དང་གདན་སོགས་འོག་ནས་བརྗེད་གྱུར་པའི། །ཕུན་ཚོགས་ཉེར་མཁོའི་གཟིམ་ཆས་ཀུན་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གྱིས་མཆོད། །ཐར་པའི་རྒྱལ་མཚན་ཆོས་གོས་ངུར་སྨྲིག་དང་། སྲབ་འཇམ་ཡང་བའི་པཉྩ་ལི་ཀ་དང༌།།
རྒྱུ་བཟང་དྲི་ཞིམ་ཀ་ཤིའི་རས་ལ་སོགས། །ཕུན་ཚོགས་ན་བཟའ་ཀུན་གྱིས་ཆོས་རྗེམཆོད། །སྲོག་
ལྔའི་དབུ་རྒྱན་དར་གྱི་ཅོད་པཎ་དང༌། མུ་ཏིག་དོ་ཤལ་ནོར་བུའི་ག་ཞ་དང་། རིན་ཆེན་འཕྲ་བཀོད་
གསེར་གྱི་གདུབ་བུ་སོགས། །ཕུན་ཚོགས་བརྒྱན་མཆོག་ཀུན་གྱིས་ཆོས་རྗེ་མཆོད། །བསོད་ནམས་དུ་
མའི་དཔལ་ལས་གྲུབ་པའི་རྫས། འཁོར་ལོ་ནོར་བུ་བཙུན་མོ་བློན་པོ་དང་། གླང་པོ་རྟ་མཆོག་དམག་
མི་རིན་ཆེན་ཏེ། །རྒྱལ་སྲིད་རིན་ཆེན་ཀུན་གྱིས་ཆོས་རྗེ་མཆོད། །ཉེ་བར་མཁོ་བའི་འདོད་དགུ་འབྱུང་
པའི་རྫས། །ནགས་ཚལ་རལ་གྲི་ཁང་བཟང་མལ་སྟན་དང༌། ལྷ་ཡི་གོས་དང་སྦྲུལ་གྱི་ལྤགས་པ་ལྷམ།
ཉེ་བའི་སྣ་བདུན་ཀུན་གྱིས་ཆོས་རྗེ་མཆོད། །སྐྱེ་དགུ་བདེ་ཞིང་དགེ་བར་བྱེད་པའི་རྫས། དཔལ་བེའུ་
འཁོར་ལོ་པད་མ་རྒྱལ་མཚན་དང༌། གདུགས་དང་བུམ་བཟང་དུང་དང་གསེར་ཉ་སྟེ། བཀྲ་ཤིས་
རྟགས་བརྒྱད་ཀུན་གྱིས་ཆོས་རྗེ་མཆོད། །མདོར་ན་འདོད་འཇོའི་བ་དང་དཔག་བསམ་ཤིང། མ་སྨོས་
ལོ་ཐོག་ཡིད་བཞིན་ནོར་བུ་དང་། འཆི་མེད་བདུད་རྩི་རོ་བརྒྱའི་ཟས་ལ་སོགས། །ལོངས་སྤྱོད་ཕུན་
ཚོགས་ཀུན་གྱིས་ཆོས་རྗེ་མཆོད། །
སྟོང་ཉིད་སྙིང་རྗེ་ཟུང་འཇུག་པས། །སྲིད་ཞིའི་མཐའ་ལ་མི་གནས་པའི། །མྱ་ངན་འདས་པ་
མཆོག་བརྙེས་པ། །སྐྱབས་མཆོག་ཁྱེད་ལ་ཕྱག་འཚལ་བསྟོད། །ཕ་རོལ་ཕྱིན་པ་བཅུ་རྫོགས་ཤིང་། །
ཉེར་བཞིའི་རྩ་རླུང་དབང་འདུས་པས། །ཡན་ལག་བཅུ་གཉིས་རྣམ་འགགས་པས། །ས་བཅུའི་མཐར་
སོན་ཁྱེད་ལ་བསྟོད། །ཡོད་མིན་མེད་མིན་གཉིས་ཀ་མིན། །གཉིས་ཀ་མིན་པའང་མ་ཡིན་པ། །རྣམ་
དག་ཟག་མེད་ཆོས་ཀྱི་དབྱིངས། །སྤྲོས་བྲལ་ཆོས་སྐུ་ཁྱེད་ཕྱག་འཚལ། །མཚན་དང་དཔེ་བྱད་དཔལ་
འབར་བས། །དག་པའི་ཞིང་གི་གདུལ་བྱ་ལ། །རྟག་པར་ཐེག་མཆོག་ཆོས་སྟོན་པ། །བདེ་ཆེན་ལོངས་
སྐུ་ཁྱེད་ཕྱག་འཚལ། །སྣ་ཚོགས་གདུལ་བྱའི་བསམ་པ་ལྟར། སངས་རྒྱས་རྣམ་འཕྲུལ་དཔག་མེད་
ཀྱིས། །འགྲོ་ཀུན་ཕན་བདེས་ཚིམ་མཛད་པ། །ཐབས་མཁས་སྤྲུལ་སྐུ་ཁྱེད་ལ་བསྟོད། །གཟུགས་སྐུའི་
རྣམ་འཕྲུལ་སྣ་ཚོགས་ཀྱང་། དེ་ཡི་རང་བཞིན་འགྱུར་མེད་པ། ཨེ་མ་ཧོ་བརྗོད་བྲལ་ཟུང་འཇུག་
དངོས། །ངོ་བོ་ཉིད་སྐུ་ཁྱེད་ལ་བསྟོད། ། རྣམ་ཤེས་ཚོགས་བརྒྱད་གནས་གྱུར་ཅིང་། །ཉོན་མོངས་སྒྲིབ་
པ་ལྔ་སྤངས་པས། །ཕུང་པོ་ལྔ་ལས་ཡོངས་གྲོལ་བའི། །ཡེ་ཤེས་མངའ་བདག་ཁྱེད་ལ་བསྟོད། །སོ་སོ་
182



ཇོ་ནང་ལོ་ཙཱ་བ་བློ་གྲོས་དཔལ།
བླ་མ་མཆོད་པའི་ཆོ་ག་མཆོད་པའི་གཏེར།
པོད་དང་པོ།
རིག་བཞིའི་ཐུགས་མངའ་བས། ། སྟོབས་བཅུས་བདུད་ཀྱི་དཔུང་བཅོམ་ནས། མི་འཇིགས་བཞི་ཡི་
ཆོས་སྟོན་པ། །ཡོན་ཏན་མངའ་བདག་ཁྱེད་ལ་བསྟོད། །སྤྱོད་པ་རྟོགས་པ་ཡེ་ཤེས་དང་། ཕྲིན་ལས་
གཞན་དང་མ་འདྲེས་པའི། །སངས་རྒྱས་ཡོན་ཏན་བཅོ་བརྒྱད་ཅན། །མཚུངས་མེད་དམ་པ་ཁྱེད་ལ་
བསྟོད། །ཅེས་པས་ཕྱིའི་མཆོད་བསྟོད་བྱས་ལ། ། །
རབ་འབྱམས་ཕྱོགས་བཅུའི་འཇིག་རྟེན་ཇི་སྙེད་ན། །ཁ་དོག་དབྱིབས་ཀྱི་གཟུགས་མཆོག་མཆོད་
འོས་ཀུན། །རབ་མཛེས་གཟུགས་ཀྱི་ལྷ་མོར་བློས་སྤྲུལ་ནས། །མགོན་པོ་སྒྲིབ་མེད་རྡོ་རྗེའི་སྤྱན་ལ་
འབུལ། །ཨོ་རཏྣ་གུ་རུ་ས་པ་རི་ཝ་ར། རུ་པ་ཀ་མ་གུ་ཎ། པཱུ་ཛ་ཨཱ༔ཧཱུྃ། རབ་འབྱམས་ཕྱོགས་བཅུའི་
འཇིག་རྟེན་ཇི་སྙེད་ན། ། ཟིན་དང་མ་ཟིན་སྒྲ་མཆོག་མཆོད་འོས་ཀུན། །རབ་མཛེས་སྒྲ་ཡི་ལྷ་མོར་
བློས་སྤྲུལ་ནས། །མགོན་པོ་སྒྲིབ་མེད་རྡོ་རྗེའི་སྙན་ལ་འབུལ། །ཨོ་རཏྣ་གུ་རུ་ས་པ་རི་ཝ་ར། ཤཔྟ་ཀ་མ་
གུ་ཎ། པཱུ་ཛ་ཨཱ༔ཧཱུྃ། རབ་འབྱམས་ཕྱོགས་བཅུའི་འཇིག་རྟེན་ཇི་སྙེད་ན། །ལྷན་སྐྱེས་སྦྱར་བའི་དྲི་
མཆོག་ཇི་སྙེད་ཀུན། །རབ་མཛེས་དྲི་ཡི་ལྷ་མོར་བློས་སྤྲུལ་ནས། །མགོན་པོ་སྒྲིབ་མེད་རྡོ་རྗེའི་ཤངས་
ལ་འབུལ། །ཨོ་རཏྣ་གུ་རུ་ས་པ་རི་ཝ་ར། བཛྲ་གན་དྷེ་ཀ་མ་གུ་ཎ། པཱུ་ཛ་ཨཱཿཧཱུྃ། རབ་འབྱམས་ཕྱོགས་
བཅུའི་འཇིག་རྟེན་ཅི་སྙེད་ན། །བཟའ་བཅའ་བཏུང་བའི་རོ་མཆོག་མཆོད་འོས་ཀུན། །རབ་མཛེས་
རོ་ཡི་ལྷ་མོར་བློས་སྤྲུལ་ནས། །མགོན་པོ་སྒྲིབ་མེད་རྡོ་རྗེའི་ལྗགས་ལ་འབུལ། །ཨོཾ་རཏྣ་གུ་རུ་ས་པ་རི་
ཝ་ར། ར་ས་ཀ་མ་གུ་ཎ། པཱུ་ཛ་ཨཱ༔ཧཱུྃ། རབ་འབྱམས་ཕྱོགས་བཅུའི་འཇིག་རྟེན་ཇི་སྙེད་ན། །སེམས་
ཅན་སེམས་ཅན་མིན་པའི་རེག་མཆོག་ཀུན། །རབ་མཛེས་རེག་བྱའི་ལྷ་མོར་བློས་སྤྲུལ་ནས། །མགོན་
པོ་སྒྲིབ་མེད་རྡོ་རྗེའི་སྐུ་ལ་འབུལ། །ཨོ་རཏྣ་གུ་རུ་ས་པ་རི་ཝ་ར། པརྨ་ཀ་མ་གུ་ཎ། པཱུ་ཛ་ཨཱཧཱུཾ། ཟག་
མེད་བདེ་བས་མྱོས་བྱེད་མ་ད་ན། །སྟོབས་བསྐྱེད་གོ་ཀུ་ལ་སོགས་བཱ་ལ་དང༌། །བཅུད་ལྡན་བི་ར་
ཤུ་སོགས་འཆི་མེད་སྟེར། །གསང་བའི་དམ་རྫས་ཀུན་གྱིས་ཆོས་རྗེ་མཆོད། །ཨོ་རཏྣ་གུ་རུ་ས་པ་རི་ཝ་
ར༑ གུ་ཧྱ་པཱུ་ཛ་ཨཱཧཱུཾ། ཕྱག་རྒྱ་བཞི་དང་མཉམ་པར་སྦྱོར་བ་ལས། །མཆོག་ཏུ་མི་འགྱུར་ལྷན་སྐྱེས་
བདེ་བའི་རོ། །ཟག་མེད་ཕུང་ཁམས་སྐྱེ་མཆེད་བརྟས་བྱེད་པའི། །མཆོག་ཏུ་གསང་བའི་མཆོད་པ་ཆེན་
པོས་མཆོད། །ཨོ་རཏྣ་གུ་རུ་ས་པ་རི་ཝ་ར། ཨ་ནུ་རཀྟ་པཱུ་ཛ་ཨཱཿཧཱུྃ། བདེ་དང་སྟོང་པ་དབྱེར་མེད་པའི། །
183



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཐབས་ཤེས་ཟུང་དུ་འཇུག་པའི་དངོས། །སྐུ་གསུང་ཐུགས་ཀྱི་རྡོ་རྗེ་ཅན། །འགྲོ་བའི་དཔལ་མགོན་
ཁྱེད་ཕྱག་འཚལ། །ཁྱེད་སྐུའི་ཕུང་པོ་རིགས་ལྔ་སྟེ། །འབྱུང་པ་ཡུམ་ལྔའི་ལྷ་མོ་དང་། །ཟུང་འཇུག་ལྷན་
སྐྱེས་རྡོ་རྗེའི་སྐུ། ། འགྲོ་བའི་དཔལ་མགོན་ཁྱེད་ཕྱག་འཚལ། །དབང་པོ་རྣམས་ནི་སེམས་དཔའ་སྟེ།
ཡུལ་དྲུག་སེམས་མའི་ཚོགས་རྣམས་དང༌། །ཟུང་འཇུག་ལྷན་སྐྱེས་རྡོ་རྗེའི་སྐུ། །འགྲོ་བའི་དཔལ་
མགོན་ཁྱེད་ཕྱག་འཚལ། །ཡན་ལག་རྣམས་ནི་ཁྲོ་རྒྱལ་ཏེ། །བྱ་བ་རྣམ་བཅུའི་ཁྲོ་མོ་དང་། ཟུང་འཇུག་
ལྷན་སྐྱེས་རྡོ་རྗེའི་སྐུ། །འགྲོ་བའི་དཔལ་མགོན་ཁྱེད་ཕྱག་འཚལ། །ཁྱེད་སྐུའི་ཁམས་རྣམས་དཔའ་
བོ་སྟེ། །རྩ་གནས་དཔའ་མོའི་ཚོགས་རྣམས་དང་། །ཟུང་འཇུག་ལྷན་སྐྱེས་རྡོ་རྗེའི་སྐུ། །འགྲོ་བའི་
དཔལ་མགོན་ཁྱེད་ཕྱག་འཚལ། །རྩ་བའི་རླུང་རྣམས་ཡབ་ལྔ་སྟེ། །འབྱུང་བ་ལྔ་ཡི་ཡུམ་རྣམས་དང་། །
ཟུང་འཇུག་ལྷན་སྐྱེས་རྡོ་རྗེའི་གསུང༌། །འགྲོ་བའི་དཔལ་མགོན་ཁྱེད་ཕྱག་འཚལ། ། ཁྱེད་ཐུགས་ཡེ་
ཤེས་རང་བཞིན་ཏེ། །སྣང་ཡུལ་ཆོས་ཀྱི་དབྱིངས་རྣམས་དང་། །ཟུང་འཇུག་ལྷན་སྐྱེས་རྡོ་རྗེའི་ཐུགས།།
འགྲོ་བའི་དཔལ་མགོན་ཁྱེད་ལ་བསྟོད། །
ཡིད་འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་མདོག་སྔོན་མོ་པི་ཝཾ་སྒྲ་སྒྲོགས་མ། །
མཛེས་མ་རང་འདྲ་དུ་མའི་ཚོགས་བཅས་པའི། །ཡིད་འོང་མཆོད་པ་དམ་པས་དགྱེས་པར་མཆོད། །
ཨོ་བཱི་ནེ་བཛྲ་ནི་ཨཱཧཱུཾ། ཡིད་འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་མདོག་སེར་མོ་གླིང་
བུའི་སྒྲ་སྒྲོགས་མ། །མཛེས་མ་རང་འདྲ་དུ་མའི་ཚོགས་བཅས་པའི། །ཡིད་འོང་མཆོད་པ་དམ་པས་
དགྱེས་པར་མཆོད། །ཨོཾ་བཾ་སེ་བཛྲ་ནིཨཱཧཱུྃ། ཡིད་འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་
མདོག་སྔོན་མོ་རྫ་རྔའི་སྒྲ་སྒྲོགས་མ། །མཛེས་མ་རང་འདྲ་དུ་མའི་ཚོགས་བཅས་པའི། །ཡིད་འོང་
མཆོད་པ་དམ་པས་དགྱེས་པར་མཆོད། །ཨོཾ་མུརྫ་བདྲི་ནི་ཨཱ༔ཧཱུྃ། ཡིད་འཕྲོག་མཚན་དཔེས་སྤྲས་
པའི་འཇོ་སྒེག་ཅན། །སྐུ་མདོག་དམར་མོ་རྔ་ཟླུམ་སྒྲ་སྒྲོགས་མ། །མཛེས་མ་རང་འདྲ་དུ་མའི་ཚོགས་
བཅས་པའི། །ཡིད་འོང་མཆོད་པ་དམ་པས་དགྱེས་པར་མཆོད། །ཨོཾ་མྲི་ཏཾ་གི་བདྲི་ནི་ཨཱཧཱུཾ། ཡིད་
འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་མདོག་དམར་མོ་བཞད་པའི་ཕྱག་རྒྱ་ཅན། །མཛེས་
མ་རང་འདྲ་དུ་མའི་ཚོགས་བཅས་པའི། །ཡིད་འོང་མཆོད་པ་དམ་པས་དགྱེས་པར་མཆོད། །ཨོཾ་ཧ་སྱ་
184



ཇོ་ནང་ལོ་ཙཱ་བ་བློ་གྲོས་དཔལ།
བླ་མ་མཆོད་པའི་ཆོ་ག་མཆོད་པའི་གཏེར། །
པོད་དང་པོ།
བཛྲ་ནི་ཨཱཧཱུྃ། ཡིད་འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་མདོག་སྔོན་མོ་འགྱིང་བའི་
ཕྱག་རྒྱ་མ། །མཛེས་མ་རང་འདྲ་དུ་མའི་ཚོགས་བཅས་པའི། །ཡིད་འོང་མཆོད་པ་དམ་པས་དགྱེས་
པར་མཆོད། །ཨོ་ལ་སྱཱ་བཛྲ་ནི་ཨཱཧཱུྃ། ཡིད་འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་མདོག་
ལྗང་ཁུ་སྙན་པའི་གླུ་ལེན་མ། །མཛེས་མ་རང་འདྲ་དུ་མའི་ཚོགས་བཅས་པའི། །ཡིད་འོང་མཆོད་
པ་དམ་པས་དགྱེས་པར་མཆོད། །ཨོ་གིརྟི་བཛྲ་ནི་ཨཱཧཱུཾ། ཡིད་འཕྲོག་མཚན་དཔེས་སྤྲས་པའི་འཇོ་
སྒེག་ཅན། །སྐུ་མདོག་སེར་མོ་མཛེས་པའི་གར་སྒྱུར་མ། །མཛེས་མ་རང་འདྲ་དུ་མའི་ཚོགས་བཅས་
པའི། །ཡིད་འོང་མཆོད་པ་དམ་པས་དགྱེས་པར་མཆོད། །ནི་ཏ་བཛི་ནི་ཨཱཧཱུཾ། ཡིད་འཕྲོག་མཚན་
དཔེས་སྤྲས་པའི་འཇོ་སྒེག་ཅན། །སྐུ་མདོག་དཀར་མོ་མེ་ཏོག་སྣོད་འཛིན་མ། །མཛེས་མ་རང་འདྲ་དུ་
མའི་ཚོགས་བཅས་པའི། །ཡིད་འོང་མཆོད་པ་དམ་པས་དགྱེས་པར་མཆོད། །ཨོཾ་བཛྲ་པུཊྚེ་བཛི་ནི་
ཨཱཧཱུྃ། ཡིད་འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་མདོག་སྔོན་མོ་བདུག་སྤོས་སྣོད་
འཛིན་མ། །མཛེས་མ་རང་འདྲ་དུ་མའི་ཚོགས་བཅས་པའི། །ཡིད་འོང་མཆོད་པ་དམ་པས་དགྱེས་པར་
མཆོད། །ཨོཾ་བཛྲ་དྷུ་པེ་བདྲི་ནི་ཨཱཧཱུྃ། ཡིད་འཕྲོག་མཚན་དཔེས་སྤྲས་པའི་འཇོ་སྒེག་ཅན། །སྐུ་མདོག་
དམར་མོ་སྣང་གསལ་ལེགས་འཛིན་མ། །མཛེས་མ་རང་འདྲ་དུ་མའི་ཚོགས་བཅས་པའི། །ཡིད་འོང་
མཆོད་པ་དམ་པས་དགྱེས་པར་མཆོད། །ཨོཾ་བཛྲ་ཨ་ལོ་ཀེ་བཛྲ་ནི་ཨཱ༔ཧཱུྃ། ཡིད་འཕྲོག་རྒྱན་ཆས་སྤྲས་
པའི་འཇོ་སྒེག་ཅན། །སྐུ་མདོག་ལྗང་ཁུ་དྲི་ཆབ་སྣོད་འཛིན་མ། །མཛེས་མ་རང་འདྲ་དུ་མའི་ཚོགས་
བཅས་པའི། །ཡིད་འོང་མཆོད་པ་དམ་པས་དགྱེས་པར་མཆོད། །ཨོཾ་བཛྲ་གན་དྷེ་པཱུ་ཛ་ཨཱ༔ཧཱུྃ།
བདེ་གཤེགས་སྙིང་པོའི་ས་གཞི་ལེགས་བསྟར་བར། །བྱང་ཆུབ་སེམས་གཉིས་དྲི་མེད་ཡོན་ཆབ་
བལྟམས། །དཀར་པོའི་དགེ་བཅུ་མེ་ཏོག་སིལ་མར་བཀྲམ། །སྡོམ་གསུམ་རྣམ་དག་སྤོས་སྤྲིན་
གཏིབས་པས་མཆོད། །སྤྱན་དང་མངོན་ཤེས་རིན་ཆེན་སྒྲོན་མེ་དངར། །ཚངས་པའི་གནས་བཞི་དྲི་
མཆོག་ཀུན་ནས་འཁྱིལ། །སྙོམས་འཇུག་རྣམ་དགུ་རོ་བརྒྱའི་ཞལ་ཟས་སྤུངས། ། འཆད་རྩོད་རྩོམ་
པའི་སིལ་སྙན་གྲགས་པས་མཆོད། །ཐར་པའི་ རིགས་ ་རིམ)གཉིས་འབྱུང་བཞིའི་དཀྱིལ་འཁོར་
སྟེང་། །བྱང་ཕྱོགས་སོ་བདུན་རི་གླིང་རབ་མཛེས་ཅིང་། །སྟོང་ཉིད་སྙིང་རྗེའི་ཉི་ཟླ་ཆེར་གསལ་བ། །
185



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཚོགས་གཉིས་ཁོར་ཡུག་ཀུན་ནས་བསྐོར་བས་མཆོད། །ཚེ་ལ་དབང་བཅུ་རིན་ཆེན་གཏེར་ཕྱེ་ཞིང༌།
ལམ་ལྔ་ས་བཅུའི་མ་རྨོས་ལོ་ཐོག་རྒྱས། །ཕ་རོལ་ཕྱིན་བཅུའི་དཔག་བསམ་སྡོང་ཆེན་འཁྲིགས། །
བསྡུ་དངོས་བཞི་ཡི་འདོད་འཇོའི་བ་ཁྱུས་མཆོད། །གཟུངས་སྤོབས་མཚན་དཔེའི་གོས་རྒྱན་ལྷབ་
ལྷུབ་དཔྱངས། །ཟག་མེད་ཕུང་པོའི་འདོད་ཡོན་རྣམ་ལྔ་བཀྲམ། །འཕགས་པའི་ནོར་བདུན་རྒྱལ་སྲིད་
རིན་ཆེན་དང༌། །རྣམ་ཐར་བརྒྱད་ཀྱི་བཀྲ་ཤིས་རྫས་ཀྱིས་མཆོད། །སྐུ་བཞིའི་ཏོག་ལྡན་སྟོབས་བཅུའི་
རྒྱལ་མཚན་བསྒྲེང་། །མི་འཇིགས་བཞི་ཡི་རིན་ཆེན་གདུགས་དཀར་འཁྱིལ། །མ་འདྲེས་བཅོ་བརྒྱད་
སྣ་ཚོགས་བ་དན་ཕྱར། །ཟད་པར་ཟིལ་གནོད་རྔ་ཡབ་གཡོ་བས་མཆོད། ། རིམ་གཉིས་གསང་སྔགས་
དཔལ་གྱིས་རབ་བརྗིད་པའི། །དགའ་བ་བཅུ་དྲུག་དཔའ་བོ་གར་བྱེད་ཅིང་། བདེ་སྟོང་རྣམ་འགྱུར་དུ་
མ་རབ་ལྡན་པའི། །སྟོང་ཉིད་བཅུ་དྲུག་རིག་མ་མཛེས་པས་མཆོད། ། གྲུབ་ཆེན་བརྒྱད་ཀྱི་རྒྱན་གྱིས་
རབ་བརྒྱན་ཅིང༌། །དབང་ཕྱུག་བརྒྱད་ཀྱི་དཔལ་ལ་དབང་འབྱོར་པ། ། ཕྲིན་ལས་བཞི་ཡི་འཁོར་
བཟང་གིས་བསྐོར་བའི། །མཆོག་གི་དངོས་གྲུབ་འཁོར་ལོས་བསྒྱུར་བས་མཆོད། །གཞན་ཡང་ཐེག་
གསུམ་གཞི་ལམ་འབྲས་བུ་ཡི། །སྤངས་རྟོགས་ཡོན་ཏན་ཇི་སྙེད་དེ་དག་ཀུན། །དད་འདུན་བློ་ཡིས་
བླངས་ཤིང་སྤྲུལ་བྱས་ནས། །ཆོས་ཀྱི་རྒྱལ་པོ་བླ་མ་མཆོད་པར་བགྱིའོ། །ཁོང་སྟོང་ཁྱེད་ཀྱི་སྐུ་ལ་
མེད། །ཤ་དང་རུས་པ་ཁྲག་ཀྱང་མེད། །ནམ་མཁའ་ལ་ནི་འཇའ་ཚོན་ལྟར། །ཁྱེད་ཀྱི་སྐུ་ནི་སྟོན་
མཛད་འདུད། །སྐུ་ལ་སྙུན་མེད་མི་གཙང་མེད། །བཀྲེས་དང་སྐོམ་པ་འབྱུང་མེད་ཀྱང་། །ཁྱེད་ནི་འཇིག་
རྟེན་རྗེས་འཇུག་ཕྱིར། །འཇིག་རྟེན་བྱ་བ་སྟོན་མཛད་འདུད། །ཆུ་ཟླ་བཞིན་དུ་བཟུང་དུ་མེད། །ཆོས་
རྣམས་གང་ལའང་གནས་པ་མེད། །ང་རྒྱལ་མེད་ཅིང་མི་གནས་པ། །དམིགས་མེད་ཁྱེད་ལ་ཕྱག་
འཚལ་བསྟོད། །གཤེགས་དང་བཞུགས་དང་དེ་བཞིན་གཟིམས། །སྤྱོད་ལམ་དག་ནི་ཐམས་ཅད་དུ། །
རྟག་ཏུ་མཉམ་པར་འཇོག་གྱུར་པའི། །དམིགས་མེད་ཁྱེད་ལ་ཕྱག་འཚལ་བསྟོད། །སྒྱུ་མ་ལྟ་བུའི་ཏིང་
འཛིན་གྱིས། །རྫུ་འཕྲུལ་ཆེ་ལ་རྣམ་སྤྲུལ་ཅིང་། །སྣ་ཚོགས་མིན་ལ་སྙོམས་འཇུག་པའི། །དམིགས་མེད་
ཁྱེད་ལ་ཕྱག་འཚལ་བསྟོད། ། ཁམས་གསུམ་ལས་ནི་རྣམ་གྲོལ་ཅིང་། །ནམ་མཁའ་དང་ནི་མཉམ་
གྱུར་ལ། །འདོད་པ་རྣམས་ཀྱིས་མ་གོས་པའི། །དམིགས་མེད་ཁྱེད་ལ་ཕྱག་འཚལ་བསྟོད། །ཕུང་པོ་
རྣམས་དང་ཁམས་རྣམས་དང༌། །སྐྱེ་མཆེད་རྣམས་ལ་མི་བརྟེན་ཅིང༌། ཕྱིན་ཅི་ལོག་ལས་རྣམ་གྲོལ་
186



ཇོ་ནང་ལོ་ཙཱ་བ་བློ་གྲོས་དཔལ། ། བླ་མ་མཆོད་པའི་ཆོ་ག་མཆོད་པའི་གཏེར།
པོད་དང་པོ།
བའི། །དམིགས་མེད་ཁྱེད་ལ་ཕྱག་འཚལ་བསྟོད། །རྣམ་རྟོག་མེད་ཅིང་ཀུན་རྟོག་མེད། །ཐུགས་ནི་རབ་
ཏུ་མི་གནས་ལ། །བསམ་གྱིས་མི་ཁྱབ་པ་ཡི་ཐུགས། ། དམིགས་མེད་ཁྱེད་ལ་ཕྱག་འཚལ་བསྟོད། །ཇི་
ལྟར་ནམ་མཁའ་གནས་མེད་ཅིང་། ། མ་
སྤྲོས་མེད་གོས་པ་མེད་པ་ལྟར། །མཁའ་དང་མཉམ་པའི་ཐུགས་མངའ་བ། །དམིགས་མེད་ཁྱེད་ལ་
ཕྱག་འཚལ་བསྟོད། །ཅེས་ནང་གི་མཆོད་བསྟོད་རྣམས་བྱས་ལ། །
འགྲོ་བ་ཆུ་ཡི་ཟླ་བ་བཞིན་དུ་བལྟ་བ་དང༌། །ཐོས་པ་བྲག་ཆ་དང་ནི་མཚུངས་པར་ཡང་དག་་་་་
འཇུག །སེམས་ཀྱང་མྱ་ངམ་སྨིག་རྒྱུ་ལྟ་བུར་བལྟ་བྱ་ཞིང༌། །འདི་ལྟར་བཟའ་དང་བཏུང་བ་དག་ནི་
ནམ་མཁའ་ལྟ་བུ་སྟེ། །དྲི་ནི་ནམ་མཁའི་མེ་ཏོག་མཚུངས་པར་མནམ་པ་དང་། །ཡིད་ནི་ཉི་མ་ཟླ་བ་ལྟ་
བུར་ཁྱབ་པ་ཉིད། །ཡང་དག་གནས་པ་དེའང་རི་བོ་མཆོག་དང་མཚུངས་པ་ཡིན། །གཞོན་ནུ་མ་ཡི་རྨི་
ལམ་ཇི་བཞིན་རྨི་བར་བྱ། །ཐ་སྙད་དག་ནི་སྒྱུ་མ་མིག་འཕྲུལ་ལྟ་བུར་བརྗོད། །འདི་དག་ཇི་བཞིན་
ལྷན་སྐྱེས་བདེ་འབྱུང་དེ་བཞིན་ཏེ། །སྲིད་པའི་རང་བཞིན་བྲལ་བ་བསམ་གྱིས་མི་ཁྱབ་གཟུགས། །
རྟག་ཏུ་འཆར་བ་བདེ་གཤེགས་ལམ་མཆོག་དག་གིས་མཆོད། །
ཟབ་ཞི་སྤྲོས་དང་བྲལ་བ་གཉུག་མའི་དོན། །སྣང་དང་སྟོང་པ་གཉིས་དང་གཉིས་མིན་ལ། །ཨེ་
མ་ཧོ་འདི་སྙམ་བྲལ་བའི་ལྟ་བ་ཅན། །བདེ་ཆེན་ལྷན་སྐྱེས་རོལ་པ་ཁྱེད་ལ་འདུད། །སྨྲ་བསམ་བརྗོད་
དུ་མེད་པའི་རང་གཤིས་ལ། །བདེ་སྟོང་འཛིན་པ་མེད་པར་གནས་པའི་ཉམས། །ཨེ་མ་ཧོ་རྩོལ་བྲལ་
ལྷུག་པའི་སྒོམ་པ་ཅན། །བདེ་ཆེན་ལྷན་སྐྱེས་རོལ་པ་ཁྱེད་ལ་འདུད། །སྤང་བླང་བྱར་མེད་རང་བཞིན་
འོད་གསལ་ལ། །གཟུང་འཛིན་གློ་བུར་དྲི་མས་རྣམ་དག་པ། །ཨེ་མ་ཧོ་རང་བཞིན་ལྷུན་གྲུབ་འབྲས་བུ་
ཅན། །བདེ་ཆེན་ལྷན་སྐྱེས་རོལ་པ་ཁྱེད་ལ་འདུད། །ཅེས་པ་དེ་ཁོ་ན་ཉིད་ཀྱི་མཆོད་བསྟོད་བྱས་ལ། །
བླ་མ་མཆོག་དང་ཕྱག་འོས་ ཐམས་ཅད་ལ། །ཞིང་རྡུལ་གྲངས་དང་མཉམ་པའི་ལུས་བཏུད་
ནས། །ཡོན་ཏན་བརྗོད་པའི་ངག་གིས་བསྟོད་བྱེད་ཅིང་། །ལྷག་བསམ་གུས་པའི་ཡིད་ཀྱིས་ཕྱག་
འཚལ་ལོ། །བདག་གི་ལུས་དང་ལོངས་སྤྱོད་དགེ་བ་སོགས། །འཇིག་རྟེན་འཇིག་རྟེན་འདས་
པའི་དཔལ་འབྱོར་ཀུན། །ཕྱི་ནང་མཆོད་སྤྲིན་རྒྱ་མཚོར་བློས་སྤྲུལ་ནས། མཆོད་འོས་དཔལ་ལྡན་བླ་
མའི་ཚོགས་ལ་འབུལ། །ཐོག་མེད་དུས་ནས་ཉོན་མོངས་དབང་གྱུར་པས། །སྒོ་གསུམ་སྒོ་ནས་རང་
J87



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བཞིན་བཅས་པའི་སྡིག །བགྱིས་དང་བགྱིད་རྩལ་ཡིད་རང་བགྱིས་པ་ཀུན། །གནོང་འགྱོད་སྡོམ་པའི་
སེམས་ཀྱིས་མཐོལ་ཞིང་བཤགས། སྐྱེས་མཆོག་སྲས་དང་བཅས་པའི་རྣམ་ཐར་དང་། གཞན་ཡང་
འགྲོ་ཀུན་སྒོ་གསུམ་དགེ་བའི་ཚོགས། །བྱས་དང་བྱེད་འགྱུར་ད་ལྟར་མཛད་རྣམས་ལ། །རབ་ཏུ་
དགའ་བའི་ཡིད་ཀྱིས་ཡི་རང་ངོ༌
། །འགྲོ་ཀུན་ཕན་ཅིང་བདེ་བར་བགྱི་བའི་སླད། །ཆོས་ཀྱི་རྒྱལ་པོ་
སྲས་དང་བཅས་རྣམས་ཀྱིས། །གང་ལ་གང་འདུལ་ཟབ་དང་རྒྱ་ཆེ་བའི། །ཆོས་ཀྱི་འཁོར་ལོ་རྒྱུན་དུ་
བསྐོར་དུ་གསོལ། །ཆོས་ཀྱི་སྐུ་ལ་སྐྱེ་འཇིག་མི་མངའ་ཡང་། །གཟུགས་སྐུ་ཞིང་གཞན་དོན་ལ་མི་
གཤེགས་པར། །མགོན་མེད་སྙིགས་མའི་འགྲོ་ལ་རྗེས་བརྩེ་བས། །མྱ་ངན་མི་འདའ་ཡུན་རིང་
བཞུགས་པར་འཚལ། །འགྲོ་ཀུན་བླ་མེད་བྱང་ཆུབ་ཐོབ་དོན་དུ། །སྐྱབས་མཆོག་ཁྱེད་ལ་རྟག་པར་
སྐྱབས་མཆི་ཞིང་། །ཐུན་མོང་ཁྱད་པར་དམ་ཚིག་སྡོམ་པ་རྣམས། །དེང་ནས་བླངས་ཏེ་ཚུལ་བཞིན་
བསྒྲུབ་པར་བགྱི། །བདག་གིས་དུས་གསུམ་བསགས་པའི་དགེ་བའི་མཐུས། །འགྲོ་ཀུན་སྲིད་པའི་
འཆིང་བ་ལས་གྲོལ་ཏེ། དཔལ་ལྡན་བླ་མ་མཆོག་གིས་རྗེས་བཟུང་ནས། ཀུན་མཁྱེན་མཆོག་གི་དངོས་
གྲུབ་མྱུར་ཐོབ་ཤོག །ཅེས་ཡན་ལག་བདུན་པ་དང་སྡོམ་བཟུང་བྱས་ལ། །
ཡིད་ལ་འདོད་དགུ་འབྱུང་པའི་རིན་པོ་ཆེ། །མགོན་པོ་ཁྱེད་ལ་ཞུ་ཞིང་གསོལ་བ་ནི། །ཕན་བདེའི་
འབྱུང་གནས་ཐུབ་བསྟན་དམ་པའི་ཆོས། །ཐོས་བསམ་སྒོམ་པས་རྒྱས་པར་མཛད་དུ་གསོལ། །ཐར་
པའི་དེད་དཔོན་བསྟན་འཛིན་བཤེས་གཉེན་རྣམས། །སྐུ་ལ་སྙུན་མེད་ཕྲིན་ལས་རབ་རྒྱས་པས། །རྟག་
ཏུ་སྡུག་བསྔལ་གྱུར་པའི་འགྲོ་བ་ཀུན། །ཐར་པའི་བདེ་ལ་འགོད་པར་མཛད་དུ་གསོལ། །དམ་ཆོས་
སྒྲུབ་ལ་བརྩོན་པ་ཐམས་ཅད་ཀྱི། །ཟབ་ལམ་བླ་མའི་མོས་གུས་མཐར་ཕྱིན་ནས། །སྤངས་རྟོགས་
མཐར་སོན་བླ་མའི་ས་ཐོབ་སྟེ། །གཞན་ཕན་ཚད་མེད་འགྲུབ་པར་མཛད་དུ་གསོལ། །དེ་མ་ཐོབ་ཀྱི་
གནས་སྐབས་ཐམས་ཅད་དུའང་། །བླ་མ་མཆོག་གིས་རྟག་ཏུ་རྗེས་འཛིན་ཅིང་། །ལུས་དང་ལོངས་
སྤྱོད་དགེ་བས་མཉེས་བྱས་ཏེ། །བརྩེ་བའི་བྱིན་རླབས་འཇུག་པར་མཛད་དུ་གསོལ། །ཅེས་གསོལ་བ་
བཏབ་ལ།
བདག་ནི་མི་ཤེས་བག་མེད་དབང་གྱུར་པས། མ་རིག་ཉེས་པའི་ཚོགས་རྣམས་གང་བགྱིས་པ། །
བརྩེ་ལྡན་ཁྱེད་ཀྱི་སྤྱན་སྔར་བཤགས་པར་བགྱི། །ཐུགས་རྗེའི་རང་བཞིན་ཅན་གྱིས་བཟོད་པར་
188



ཇོ་ནང་ལོ་ཙཱ་བ་བློ་གྲོས་དཔལ།
བླ་མ་མཆོད་པའི་ཆོ་ག་མཆོད་པའི་གཏེར།
པོད་དང་པོ།
གསོལ། །སྐྱབས་མཆོག་ཁྱེད་ཀྱིས་འགྲོ་བའི་དོན་རབ་མཛད། །ཆོས་ཀྱི་སྐུ་ལ་འགྱུར་བ་མི་མངའ་
ཡང་། །གཟུགས་སྐུ་བདག་གི་ལུས་ལ་རབ་བསྐྱོད་ནས། བརྩེ་བ་ཆེན་པོས་བྱིན་གྱིས་བརླབ་ཏུ་
གསོལ། །ཞེས་བླ་མ་རང་ལ་བསྟིམ་མོ། །
བདག་བློ་དྲི་མེད་དད་པའི་ས་གཞི་ལ། །མི་ཟད་མཆོད་པའི་གཏེར་འདི་རབ་ཏུ་ཕྱེད། །ཉེས་པ་
མཆིས་ན་བརྩེ་བས་བཟོད་མཛད་ནས། །དགེ་བས་འགྲོ་ཀུན་བླ་མས་རྗེས་འཛིན་ཤོག །དེ་ལྟར་བླ་མ་
སྒྲུབ་པའི་ཚུལ་འདི་ནི། དགེ་སློང་རྡོ་རྗེ་འཛིན་པ་ལོ་ཙཱ་བ་བློ་གྲོས་དཔལ་གྱིས། དད་པས་ཀུན་ནས་
བསླངས་ནས་སྦྱར་བའོ།། །།
ཅིག་ཞུས་སོ། །མོགལཾ། བྷཝ་ཏུ།།
189



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
༄༅། །མཁས་པ་རྣམས་དགའ་བར་བྱེད་པའི་དགོངས་པ་
རབ་ཏུ་གསལ་བ་ཞེས་བྱ་བ་
བཞུགས་སོ། །
༄༅། །བྲི་ཀཱ་ལ་ཙཀྲ་ལ་ན་མཿ བརྟན་གཡོ་ཀུན་ལ་ཁྱབ་ཀྱང་ཅིང]མ་བཅོས་ལྷུན་གྲུབ་འགྱུར་
མེད་བདེ་བ་ཆེན་པོའི་ཡེ་ཤེས་རྣམ་ཀུན་མཆོག་ལྡན་སྲིད་དང་ཞི་བའི་མགོན་པོ་གདོད་མའི་སངས་
རྒྱས་དཔལ་ལྡན་དུས་ཀྱི་འཁོར་ལོ་དེ་ལ་འདུད །རབ་གསལ་འོ་མའི་རྒྱ་མཚོའི་དབུས་སུ་ནི། །རབ་
གསལ་འདབ་སྟོང་ཡོངས་སུ་རྒྱས་པའི་སྟེང༌། །རབ་གསལ་ཟླ་དཀར་ལྟ་བུའི་ལྷ་མཆོག་ལ། །རབ་
གསལ་བདག་ཡིད་དང་བས་ཕྱག་བགྱིའོ། །ལན་མངས་ སྦྱངས་ བས་ མཁྱེན་ རབ་དཀྱིལ་འཁོར་
རྒྱས། །རྒྱུད་སྡེ་བཞི་ཡི་མཁའ་ལ་ཐོགས་མེད་རྒྱུ། །ལེགས་བཤད་ཟེར་གྱིས་ཐུབ་བསྟན་གསལ་མཛད་
པའི། །དཔལ་ལྡན་བླ་མ་ཆོས་ཀྱི་ཉི་མ་རྒྱལ། །ཞེས་མཆོད་པར་བརྗོད་པ་སྔོན་དུ་བྱས་ནས་དཔལ་
ལྡན་བླ་མ་མཆོག་གི་སྡེ་མཚུངས་མེད་སྐུ་ཞང་ཆོས་རྗེའི་ཞབས་རྡུལ་སྤྱི་བོས་ལེན་ཅིང་གསུང་གི་
བདུད་རྩིའི་རོ་མྱངས་པ་བདག་ཅག་གི་བླ་མ་དམ་པ་དུས་ཀྱི་འཁོར་ལོའི་ཚུལ་ལ་མ་རྨོངས་ཤིང་
མཁས་ཤིང་གྲུབ་པ་མཉེས་པ་ཤཱཀྱ་དབང་ཕྱུག་གི་ལེགས་པར་བཤད་པའི་ཟླ་བའི་ཐིག་ཕྲེང་རྣམས།
བདག་ཅག་གི་ཡིད་ཀྱི་པད་མོར་སིམ་པ་རྣམས་རྗེད་(བརྗེད]པར་འཕངས་ཏེ་ཟིན་བྲིས་སུ་གཏ་་་་་
བཏབ]པའོ། །འདིར་རྩིས་ཀྱི་གྲུབ་པའི་མཐའ་བཤད་པའི་བསྟན་བཅོས་མཁས་པ་རྣམས་དགའ་
བར་བྱེད་པ་ཞེས་བྱ་བ་འདི་འཆད་པ་ལ། སྡོམ་ཚིག་དང༌། དེའི་དོན་བཤད་པ་གཉིས། །
191



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དང་པོ། སྡོམ་ཚིག་བཤད་པ།
དང་པོ་ནི། རྟག་དང་ཁྱིམ་དང་སྐར་མའི་ལས། །ཉིན་རེ་སྣོན་འབྲིད་ཆོ་ག་དང༌། །རྒྱུད་ལ་སྦྱར་
དང་འབྱུང་སྡུད་ཚུལ། །སྤྱི་སྡོམ་ཡང་དག་བསྡུས་པ་ཡིན། །
གཉིས་པ། དེའི་དོན་བཤད་པ།
གཉིས་པ་ལ་མདོར་བསྟན་པ་དང་། རྒྱས་པར་བཤད་པ་གཉིས།
(༡) མདོར་བསྟན་པ།
དང་པོ་ནི། རྟག་དང་ཞེས་པའི་ལེའུ་དང་པོ་གཟའ་རྣམས་ཀྱི་རྟག་པའི་ལོངས་སྤྱོད་ཚུལ་བསྟན།
ཁྱིམ་དང་ཞེས་པས་ལེའུ་གཉིས་པ་གཟའ་རྣམས་ཀྱི་ཁྱིམ་གྱི་ལས་དལ་བ་དག་པ་བསྟན། སྐར་མའི་
ལས་ཞེས་པས་ལེའུ་གསུམ་པ་སྐར་མའི་ལས་མྱུར་བ་དག་པ་བསྟན། ཉིན་རེ་སྣོན་འབྲིད་ཅེས་པས་
ལེའུ་བཞི་པ་རྐང་པའི་ལོངས་སྤྱོད་རྣམས་རྟག་ལོངས་ཀྱི་སྟེང་དུ་སྣོན་འབྲིད་བྱེད་ཚུལ་བསྟན། རྒྱུད་
ལ་སྦྱར་དང་ཞེས་པས་ལེའུ་ལྔ་པ་ལྔ་བསྡུས་སྒྲ་གཅན་རྩིས་ལ་སོགས་པའི་རྒྱུ་མཚན་རྒྱུད་ལ་སྦྱར་ཏེ་
བཤད་པ་བསྟན། འབྱུང་སྡུད་ཅེས་པས་ལེའུ་དྲུག་པ་དུས་བཞི་ཆེན་པོའི་མཐར་གཟའ་རྣམས་སྟོང་པ་
ལ་འཇུག་ཅིང་སླར་ཡང་སྟོང་པ་ལས་སྐྱེ་བའི་ཚུལ་བསྟན་རྫོགཏན)ལ་འབེབས་པ་ཡིན།
(༢） རྒྱས་པར་བཤད་པ།
ལེའུ་དང་པོ།
གཉིས་པ་རྒྱས་པར་བཤད་པ་ལ་ལེའུ་དྲུག་ཡོད་པ་ལས་ལེའུ་དང་པོ་ལ། སྡོམ་ཚིག་དང་། དེའི་
དོན་བཤད་པ། དེ་ལ་རྩོད་པ་སྤང་པ་དང་གསུམ། །
192



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
སྡོམ་ཚིག
དང་པོ་ནི། ལོངས་སྤྱོད་གཞི་དང་ཉི་ཟླ་ཚེས། །གཟའ་ལྔ་སྒྲ་གཅན་དུ་བ་ཡིས། །རྟག་པའི་ལོངས་
སྤྱོད་བསྡུས་པ་ཡིན། །ཞེས་སོ། །
2 དེའི་དོན་བཤད་པ།
གཉིས་པ་ལ་བདུན་ཡོད་པ་ལས། དང་པོ་ལོངས་སྤྱོད་ཀྱི་གཞི་ལ། ལོངས་སྤྱད་བྱའི་གཞི། ཞར་ལ་
ལོངས་སྤྱོད་བྱེད། ལོངས་སྤྱོད་ཚུལ་དང་གསུམ་ལས། དང་པོ་ནི། རྒྱུ་སྐར་ཉི་ཤུ་རྩ་བདུན་པོ་དེ་རེ་རེ་
ལ་ཡང་ཡུལ་གྱི་ཆུ་ཚོད་དྲུག་ཅུ་རེ་ཡོད་པས་ན། ཆུ་ཚོད་དྲུག་ཅུ་རྒྱུ་སྐར་ཉེར་བདུན་བསྒྱུར་བས་རྒྱུ་
སྐར་གྱི་ཆུ་ཚོད་སྟོང་དྲུག་བརྒྱ་ཉི་ཤུ་འབྱུང་། དེ་ནི་གཟའ་རྣམས་ཀྱི་ལོངས་སྤྱད་པར་བྱ་བའི་གཞི་ཡིན་
ཏེ༑ རྩ་རྒྱུད་ལས། ཉིན་གཅིག་རྒྱུ་སྐར་གྱིས་བསྒྱུར་གང་། །ཆུ་ཚོད་དྲུག་ཅུས་དེ་བཞིན་ཏེ། །ཞེས་དང༌།
མིག་དམར་ལ་སོགས་ལོངས་སྤྱོད་རྣམས། །རང་རང་རྒྱུ་བ་ལས་རབ་གྲུབ། །ཅེས་གསུངས་པའི་
ཕྱིར། དུས་ཀྱི་ཆུ་ཚོད་ནི་ཉིན་ཞག་གཅིག་ལ་ཆ་དྲུག་ཅུར་བགོས་པའི་ཆ་ཤས་གཅིག་ལ་དུས་ཀྱི་ཆུ་
ཚོད་གཅིག་ཡིན་ཞིང་། དེ་ལྟ་བུའི་ཆུ་ཚོད་གཅིག་ལ་ཆུ་སྲང་དྲུག་ཅུ་ཆུ་སྲང་གཅིག་ལ་དབུགས་དྲུག་ཏུ་
འཇོག་པ་ཡིན་ནོ། །ཡུལ་གྱི་ཆུ་ཚོད་ནི་སྐར་ཁོངས་རེའི་ས་ཁྱོན་ལ་དུམ་བུ་དྲུག་ཅུར་བྱས་པའི་ཆ་ཤས་
རེ་ལ་བྱེད་པ་ཡིན་ཅིང་། དེ་ནི་ཆུ་ཚོད་མཚན་ཉིད་པ་མ་ཡིན་ཏེ། དུས་མིན་པའི་ཕྱིར། གཉིས་པ་ནི།
རེས་གཟའ་བདུན་སྒྲ་གཅན་དུས་མེ་[འཇུག་རིངས་[མཇུག་རིང]དང་བཅུ། བསྡུ་ན་ཞི་དྲག་གཉིས་སུ་
འདུས་ཏེ་ཞི་གཟའ་ལྔ་དང་དྲག་གཟའ་ལྔ་ཡོད་པའི་ཕྱིར། གསུམ་པ་ནི་སྒྲ་གཅན་གདོང་འཇུག་་་་
[མཇུག]གཉིས་རྒྱུ་སྐར་ལ་གཡས་བསྐོར་གྱིས་ལོངས་སྤྱོད་ཅིང་། གཞན་རྣམས་གཡོན་བསྐོར་གྱིས་
ལོངས་སྤྱོད་པར་བྱེད་དོ། །
གཉིས་པ་ཉི་མའི་རྟག་པའི་ལོངས་སྤྱོད་ལ། ཉི་མའི་ཁྱིམ་ཞག་གི ཚེས་ཞག་གི ཉིན་ཞག་གི་རྟག་
པའི་ལོངས་སྤྱོད་དང་གསུམ་ལས། དང་པོ་ལ། བགོད་བྱེད་ དཀྱིལ་འཁོར་གྱི་རྣམ་བཞག་དང༌།
193



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བགོས་འབྲས་རྟག་ལོངས་ཀྱི་རྣམ་བཞག་དང་གཉིས་ལས། དང་པོ་ནི། ཉི་མས་རྒྱུ་སྐར་ཉི་ཤུ་རྩ་
བདུན་རྫོགས་པར་ལོངས་སྤྱོད་པའི་བར་ལ་ལོ་གཅིག་ཏུ་འཇོག་ཅིང་། དེ་ལའང་ལུག་ཁྱིམ་ལ་སོགས་
པའི་ཁྱིམ་ཟླ་བཅུ་གཉིས་ཡོད། དེ་རེ་རེ་ལའང་ཁྱིམ་ཞག་སུམ་བཅུ་སུམ་ཅུ་རེ་ཡོད་པས་ན་ལོ་གཅིག་
ལ་ཁྱིམ་ཞག་སུམ་བརྒྱ་དྲུག་བཅུ་ཡོད་པ་ཡིན་ཏེ། རྩ་རྒྱུད་ལས། ལོ་གཅིག་མཁའ་དུས་མེས་བསྒྱུར་ཏེ་
ཞེས་གསུངས་པའི་ཕྱིར། གཉིས་པ་བགོས་འབྲས་རྟག་ལོངས་ནི། རྒྱུ་སྐར་ཉེར་བདུན་གྱི་ཆུ་ཚོད་སྟོང་
དྲུག་བརྒྱ་ཉི་ཤུ་པོ་དེ་ལ། ཁྱིམ་ཞག་སུམ་བརྒྱ་དྲུག་ཅུས་བགོས་པས་ཐོབ་ནོར་ལ་ཆུ་ཚོད་བཞི་དང་ཆུ་
སྲང་སུམ་ཅུ་འབྱུང་བ་ནི། ཉི་མའི་ཁྱིམ་ཞག་གི་རྟག་པའི་ལོངས་སྤྱོད་རྣམ་པར་དག་པ་ཡིན་ནོ། །
གཉིས་པ་ཚེས་ཞག་གི་རྟག་པའི་ལོངས་སྤྱོད་ལ། སྔར་ལྟར་གཉིས་ལས། དང་པོ་ནི། ཁྱིམ་ཞག་
སུམ་བརྒྱ་དྲུག་ཅུ་པོ་དེ་གནས་གཉིས་སུ་བཞག་པའི་འོག་མ་གཉིས་ཀྱིས་བསྒྱུར། དེ་ལ་དྲུག་ཅུ་རྩ་
ལྔས་བགོས་པའི་ཐོབ་ནོར་སྟེང་མ་ལ་བྱིན། ལྷག་མ་ཆུ་ཚོད་ཀྱི་དོན་དུ་དྲུག་ཅུས་བསྒྱུར་ཏེ་བགོས་ནོར་
ཆུ་ཚོད་དུ་བཞག ལྷག་མ་ཆུ་སྲང་གི་དོན་དུ་དྲུག་ཅུས་བསྒྱུར་ཏེ་བགོས་ནོར་ཆུ་སྲང་གི་གནས་སུ་
བཞག ལྷག་མ་དབུགས་ཀྱི་དོན་དུ་དྲུག་གིས་བསྒྱུར་ཏེ་བགོས་ནོར་དབུགས་སུ་བཞག ལྷག་
མ་འདོད་ཆའི་དོན་དུ་བཅུ་གསུམ་གྱིས་བསྒྱུར་ཏེ་བགོས་ཐོབ་བདུན་ཐོབ་སྟེ་ལྷག་མེད་དོ། །དེ་ལྟར་ན་
ཚེས་ཞག་སུམ་བརྒྱ་དང་བདུན་ཅུ་དོན་གཅིག ཆུ་ཚོད་བཞི། ཆུ་སྲང་སོ་དྲུག དབུགས་ལྔ། འདོད་ཆ་
བདུན་རྣམས་འབྱུང་བ་ནི། ཉི་མའི་ཚེས་ཞག་གི་དཀྱིལ་འཁོར་རྣམ་དག་ཡིན་ཏེ། རྩ་རྒྱུད་ལས། ལོ་
གཅིག་མཁའ་དུས་མེས་བསྒྱུར་ཏེ། །གནས་གཉིས་འོག་མ་གཉིས་ཀྱིས་བསྒྱུར། །དྲུག་ཅུ་རྩ་ལྔས་
བགོས་ཐོབ་པ། །སྟེང་གི་ཕུང་པོར་ནོར་དུ་བྱིན། །སླར་ཡང་ལྷག་མ་དྲུག་ཅུས་བསྒྱུར། །ཆ་ཐོབ་དེ་
ཡི་འོག་ཏུ་བཞག །སླར་ཡང་ལྷག་མ་དྲུག་ཅུས་བསྒྱུར། །ཆ་ཐོབ་དེ་ལས་ཀྱང་འོག་སྟེ། །སླར་ཡང་ལྷག་
མ་དྲུག་གིས་བསྒྱུར། །དྲུག་ཅུ་རྩ་ལྔས་བགོས་ཐོབ་པ། །དབུགས་ཀྱི་ཚོགས་ཏེ་མི་ཡི་བདག །གསུངས་
པའི་ཕྱིར། འོ་ན་ཁྱིམ་ཞག་གི་དཀྱིལ་འཁོར་གནས་གཉིས་སུ་འཇོག་པའི་རྒྱུ་མཚན་ཅི་ཞེ་ན། སྟེང་མ་
ནི་ལྷག་པོ་སྟེར་བའི་གཞི་དང་། འོག་མ་ནི་ལྷག་པོ་ཚོལ་བའི་དོན་དུ་བཀོད་པ་ཡིན། དེ་ཡང་ཉི་མའི་
ཡེ་ཤེས་ཀྱི་ཆ་རགས་པ་སུམ་ཅུ་ཆ། འབྲིང་པོ་གཉིས་ཆ། ཤིན་ཏུ་ཞིབ་རྩིས་སོ་གཉིས་ཕྱེད་བཅས་ཆ་
རྣམས་ཡོད་པ་ལས། འདིར་ཤིན་ཏུ་ཞིབ་རྩིས་ཀྱི་དབང་དུ་བྱས་ཏེ། ཕྱེད་མ་འཇུག་པའི་ཕྱིར་ཏུ་རང་ས་
194



བློ་གྲོས་དཔལ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
སོ་གཉིས་སོ་གཉིས་ཀྱིས་བསྒྱུར། དེ་ལ་ཕྱེད་མ་བཅུག་པས་དྲུག་ཅུ་རྩ་ལྔ་འབྱུང་། དེ་བགོད་བྱེད་ཀྱི་
སྐྱེས་བུ་ཡིན་བགོ་བྱ་བགོད་བྱེད་ཤེད་མཚུངས་དགོས་པའི་ཕྱིར། གནས་འོག་མ་ཕྱེད་མའི་ཕུང་པོར་
གཏོང་བའི་དོན་དུ་གཉིས་ཀྱིས་བསྒྱུར་བ་ཡིན། དེ་ལ་དྲུག་ཅུ་རྩ་ལྔས་བགོས་པའི་འབྲས་བུ་རྣམས་ནི་
ལྷག་པོའི་ཤོལ་ཡིན་ནོ། ། (དེ)ཡང་ནང་དུ་ལས་རླུང་སོ་གཉིས་ཕྱེད་བཅས་རེ་ན་ཡེ་ཤེས་ཀྱི་རླུང་
མཉམ་རྒྱུ་རེ་འབྱུང་བས་དེ་བསགས་པའི་བྱེད་པ་ལས་འབྱུང་བ་ཡིན་ནོ། །
གཉིས་པ་ནི། ཉི་མའི་ཚེས་ཞག་གི་དཀྱིལ་འཁོར་རྣམས་གཅིག་ཏུ་དྲིལ་བའི་ཕྱིར་ཐམས་ཅད་བཅུ་
གསུམ་གྱིས་བསྒྱུར་ཏེ་རང་རང་གི་འཁོར་ལོས་སྟེང་དུ་དྲིལ་བ་ནི་བགོད་བྱེད་ཀྱི་སྐྱེས་བུ་ཡིན་ཅིང་།
བགོ་བྱ་བགོ་བྱེད་ཤེད་མཚུངས་པའི་ཕྱིར་ཏུ་རྒྱུ་སྐར་གྱི་ཆུ་ཚོད་སྟོང་དྲུག་བརྒྱ་ཉི་ཤུ་ཡང་བཅུ་གསུམ་
གྱིས་བསྐྱར་ཏེ་བགོས་པས་ཆུ་ཚོད་བཞི་དང་། ཆུ་སྲང་ཉེར་གཅིག དབུགས་ལ། འདོད་ཆ་དགུ་ཅུང་
མེད་ལ་སོགས་པ་འབྱུང་བ་ནི་ཉི་མའི་ཚེས་ཞག་གི་རྟག་པའི་ལོངས་སྤྱོད་རྣམ་པར་དག་པ་ཡིན་ནོ། །
གསུམ་པ་ཉིན་ཞག་གི་རྟག་ལོངས་ལ་སྔར་ལྟར་གཉིས་ལས། དང་པོ་ནི། ཚེས་ཞག་གི་དཀྱིལ་
འཁོར་རྣམས་དབུགས་ཀྱི་བར་དུ་བསིལ་ཏེ་གནས་གསུམ་དུ་བཞག་པའི་འོག་མ་བདུན་བརྒྱ་དང་
བདུན་གྱིས་བགོས་ནོར་བར་མ་ལ་བྱིན། དེ་ལ་དྲུག་ཅུ་རྩ་བཞིས་བགོས་ཐོབ་ནོར་གྱིས་སྟེང་མ་ལ་
སྦྱངས། རང་རང་གི་འཁོར་ལོས་སྟེང་དུ་དྲིལ་བས་ཉིན་ཞག་སུམ་བརྒྱ་དང་དྲུག་ཅུ་རྩ་ལྔ་ཆུ་ཚོད་བཅུ་
དྲུག །ཆུ་སྲང་བཅུ་བཞི། དབུགས་གཉིས་ལ་སོགས་པ་འབྱུང་བ་ནི་ཉི་མའི་ཉིན་ཞག་གི་དཀྱིལ་འཁོར་
རྣམ་པར་དག་པར་ཡིན་ཏེ། རྩ་རྒྱུད་ལས། ཉིན་ཞག་ཆུ་ཚོད་ཆུ་སྲང་རྣམས། །དབུགས་སུ་བྱས་ནས་
རྣམ་གསུམ་སླར། །འོག་ལ་རི་མཁའ་རིས་ཐོབ་པ། །དབུས་ཀྱི་ཕུང་པོར་ནོར་དུ་བྱིན། །དེ་ལ་དྲུག་ཅུ་
རྩ་བཞིས་ཐོབ། སྟེང་གི་ཕུང་པོར་བུ་ལོན་དབྲོག །ལྷག་མ་འདིར་ནི་ཉིན་ཞག་དང༌། །ཆུ་ཚོད་ཆུ་སྲང་
དག་དང་དབུགས། །འདི་དག་འཁོར་ལོ་ལོངས་སྤྱོད་པས། །ཉི་མའི་དཀྱིལ་འཁོར་དུ་འགྱུར་རོ། །ཞེས་
གསུངས་ཕྱིར། དེ་ཡང་ཚེས་ཞག་གི་དཀྱིལ་འཁོར་དབུགས་ཀྱི་བར་དུ་བསིལ་བ་གནས་གསུམ་དུ་
འཇོག་པའི་རྒྱུ་མཚན་ནི། སྟེང་མ་ལྷག་པོ་སྦྱོང་བའི་གཞི་དང་། འོག་མ་གཉིས་ལྷག་པོ་འཚོལ་བའི་
གཞིར་བཀོད། དེའི་དོན་ཡང་ཚེས་ཞག་དྲུག་ཅུ་རྩ་བཞི་དང༌། ཚེས་ཞག་གཅིག་གི་བདུན་བརྒྱ་དང་
བདུན་གྱི་ཆ་གཅིག་སོང་བའི་དུས་སུ། ཉིན་ཞག་དྲུག་ཅུ་རེ་གསུམ་གྱིས་ཆོག་པ་ཡིན་ནོ། །
195



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གཉིས་པ་ནི། བགོད་བྱེད་ཀྱི་དཀྱིལ་འཁོར་དེ་གནས་གཅིག་ཏུ་བསྡུ་བའི་ཕྱིར། ཐམས་ཅད་ཁྲི་
བརྒྱད་བརྒྱས་བསྒྱུར་ཏེ་རང་རང་གི་འཁོར་ལོས་སྟེང་དུ་དྲིལ་བ་ནི་བགོད་བྱེད་ཀྱི་སྐྱེས་བུ་ཡིན་ལ།
བགོ་བྱ་བགོད་བྱེད་ཤེད་མཚུངས་པའི་ཕྱིར་དུ། བགོ་བྱ་རྒྱུ་སྐར་གྱི་ཆུ་ཚོད་ཡང་ཁྲི་བརྒྱད་བརྒྱས་
བསྒྱུར་བ་ལ་བགོས་པས་ཆུ་ཚོད་བཞི་ཆུ་སྲང་ཉེར་དྲུག དབུགས་སྟོང་པ། འདོད་ཆ་དགུ་ཅུང་མེད་
ཅིག་འབྱུང་བ་ནི། ཉི་མའི་ཉིན་ཞག་གི་རྟག་ལོངས་རྣམ་དག་ཡིན་ནོ། །དེ་ལྟར་ན་ཞག་གསུམ་པོ་དེ་ཟླ་
བའི་ཆ་འཕེལ་འགྲིབ་ཚེས་ཀྱིས་བཞག་པས་ཚེས་ཞག་དང༌། ཉི་མས་གླིང་བཞི་ཚད་གཅིག་བསྐོར་
བའི་སྒོ་ནས། བཞག་པས་ཉིན་ཞག་དང༌། ཁྱིམ་ཟླ་རེའི་སུམ་ཅུའི་ཆ་ཤས་ཀྱི་སྒོ་ནས་བཞག་པས་ཁྱིམ་
ཞག་གམ་ས་ཞག་ཅེས་ཐ་སྙད་བཞག་པ་ཡིན་ནོ། །
གསུམ་པ་ཟླ་བའི་རྟག་པའི་ལོངས་སྤྱོད་ནི། རགས་རྩིས་ཀྱི་དབང་དུ་བྱས་པའི་ཟླ་བའི་དཀྱིལ་
འཁོར་དལ་ཞག་སུམ་ཅུས་རྒྱུ་སྐར་གྱི་ཆུ་ཚོད་ལ་བགོས་པས་ལྔ་བཅུ་རྩ་བཞི་ཐོབ་ལ་དེའི་སྟེང་དུ་ཉི་
མའི་ཚེས་ཞག་གི་རྟག་ལོངས་ཆུ་ཚོད་བཞི་ལ་སོགས་པ་བསྣན་པས་ཆུ་ཚོད་ལྔ་བཅུ་རྩ་བརྒྱད། ཆུ་སྲང་
ཉེར་གཅིག དབུགས་ལྔ། འདོད་ཆ་དགུ་ཅུང་མེད་གཅིག་འབྱུང་པ་ནི་ཟླ་བའི་ཚེས་ཀྱི་རྟག་ལོངས་རྣམ་
དག་ཡིན་ཏེ། རྩ་རྒྱུད་ལས། ཁྱིམ་གྱི་འཁོར་ལོར་ལོངས་སྤྱོད་པས། །ཟླ་བའི་དཀྱིལ་འཁོར་བཤད་བྱ་
ལ༑ ༑འཁོར་ལོའི་ཆུ་ཚོད་ཉི་ཆུ་ཚོད། །ཟླ་བའི་ལོངས་སྤྱོད་བསྲེས་པ་དག །སུམ་ཅུའི་ཆས་ཐོབ་ཟླ་
ལོངས་སྤྱོད། །ཅེས་གསུངས་པའི་ཕྱིར། ཡང་ན་ཚེས་ཞག་ཉེར་བདུན། ཆུ་ཚོད་ཞེ་ལྔ། ཆུ་སྲང་ཉེར་
གཅིག དབུགས་གསུམ་རྣམས་ཟླ་བའི་ཚེས་ཞག་གི་དཀྱིལ་འཁོར་རྣམ་དག་ཡིན་ལ། དེ་རྣམས་
གནས་གཅིག་ཏུ་བསྡུ་བའི་ཕྱིར་ཉིས་འབུམ་ཆིག་ཁྲི་སུམ་སྟོང་བཞི་བརྒྱས་བསྒྱུར་ཏེ། སོ་སོའི་འཁོར་
ལོས་སྟེང་དུ་དྲིལ་བ་ནི་བགོད་བྱེད་ཀྱི་སྐྱེས་བུ་ཡིན། བགོ་བྱ་བགོ་བྱེད་ཤེད་མཚུངས་པའི་ཕྱིར། རྒྱུ་
སྐར་གྱི་ཆུ་ཚོད་ཀྱང་ཉིས་འབུམ་ལ་སོགས་པས་བསྒྱུར་ཏེ་བགོས་པས་ཆུ་ཚོད་ལྔ་བཅུ་རྩ་བརྒྱད་
ལ་སོགས་པ་ཐོབ་པ་ནི། ཟླ་བའི་ཚེས་ཀྱི་རྟག་པའི་ལོངས་སྤྱོད་རྣམ་པར་དག་པ་ཡིན་ཏེ། རྩ་རྒྱུད་ལས།
ཟླ་བས་ཉིན་ཞག་ཆུ་ཚོད་དང་། །ཆུ་སྲང་དབུགས་ནི་གང་དག་གིས། །འཁོར་ལོའི་ཆུ་ཚོད་མཐར་སྤྱོད་
པ༑ ༑དེ་ནི་དེ་ཡི་དཀྱིལ་འཁོར་འགྱུར། །ཞེས་གསུངས་པའི་ཕྱིར། །
བཞི་པ་ཚེས་ཀྱི་རྟག་པའི་ལོངས་སྤྱོད་ནི་ཉིན་ཞག་གཅིག་གི་ཆུ་ཚོད་དྲུག་ཅུ་དབུགས་ཀྱི་བར་དུ་
196



བློ་གྲོས་དཔལ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
པོད་དང་པོ།
བསིལ་ཏེ། གནས་གསུམ་དུ་བཞག་པའི་འོག་མ་བདུན་བརྒྱ་དང་བདུན་གྱིས་བགོས་པའི་ཐོབ་ནོར་
བར་མ་ལ་བྱིན། དེ་ལ་དྲུག་ཅུ་རྩ་བཞིས་བགོས་པའི་ནོར་གྱིས་སྟེང་མ་ལ་སྦྱངས། དབུགས་ལ་སོགས་
པ་སོ་སོའི་འཁོར་ལོས་སྟེང་དུ་དྲིལ། དབུགས་ཀྱི་གནས་ནས་གཅིག་ཕབ་དྲུག་ཅུ་རྩ་བཞིས་བསྒྱུར་
ཏེ་སྔར་གྱི་དྲུག་ཅུ་རྩ་བཞིས་བགོས་པའི་ལྷག་མས་སྦྱངས། དེ་ལས་གཅིག་ཕབ་བདུན་བརྒྱ་དང་
བདུན་གྱིས་བསྒྱུར་བ་ལ། སྔར་གྱི་བདུན་བརྒྱ་དང་བདུན་གྱིས་བགོས་པའི་ལྷག་མས་སྦྱངས་པས་ཆུ་
ཚོད་ལྔ་བཅུ་ང་དགུ ། ཆུ་སྲང་གསུམ། དབུགས་བཞི། དབུགས་ཀྱི་རེ་བཞི་ཆ་གཅིག རེ་བཞི་ཆ་གཅིག་
གི་བདུན་བརྒྱ་དང་བདུན་གྱི་ཆ་སུམ་བརྒྱ་དང་བཅུ་བདུན་རྣམས་འབྱུང་བ་ནི། ཚེས་ཀྱི་རྟག་པའི་
ལོངས་སྤྱོད་རྣམ་པར་དག་པ་ཡིན་ནོ། །དེ་ཡང་ཉིན་ཞག་གཅིག་གི་སྟེང་ནས་རང་གི་དྲུག་ཅུ་རྩ་བཞི་
ཆ་གཅིག་དང་དྲུག་ཅུ་རྩ་བཞི་ཆ་གཅིག་གི་བདུན་བརྒྱ་དང་བདུན་གྱི་ཆ་ཤས་གཅིག་བོར་བའི་ཡུན་
ལ་ཚེས་ཞག་གཅིག་ཏུ་འཇོག་པར་བྱེད་དོ། །
ལྔ་པ་གཟའ་ལྔའི་རྟག་པའི་ལོངས་སྤྱོད་ལ། རྒྱུ་སྐར་འཁོར་བའི་རྟག་པའི་ལོངས་སྤྱོད་དང་།
མྱུར་རྐང་འགྲོས་བཞི་རྫོགས་པའི་རྟག་པའི་ལོངས་སྤྱོད་གཉིས་གཉིས་ཡོད་པ་ལས། ཞི་གཟའ་ལྷག་
པ་དང་པ་སངས་གཉིས་ཀྱི་རྒྱུ་སྐར་འཁོར་བའི་རྟག་པའི་ལོངས་སྤྱོད་ནི། ཉི་མ་དང་མཚུངས་པ་ཡིན་
ཏེ༑ ཞག་གསུམ་གྱི་དཀྱིལ་འཁོར་ཉི་མ་དང་མཚུངས་པ་ཡིན་པའི་ཕྱིར་ལོགས་སུ་བཤད་མི་དགོས།
དྲག་གཟའི་རྒྱུ་སྐར་འཁོར་བའི་རྟག་པའི་ལོངས་སྤྱོད་ལ་གསུམ་སྟེ། མིག་དམར་གྱི། ཕུར་བུའི། སྤེན་
པའི་རྟག་པའི་ལོངས་སྤྱོད་དོ། །
དང་པོ་ལ་སྔར་ལྟར་གཉིས་ལས། དང་པོ་ནི། བཀྲ་ཤིས་ལ་ནི་རི་ཀླུ་རོ་ཞེས་པ་ཉིན་ཞག་དྲུག་
བརྒྱ་དང་བརྒྱད་ཅུ་རྩ་བདུན་འབྱུང་བ་ནི་བགོད་བྱེད་ཀྱི་སྐྱེས་བུ་ཡིན། གཉིས་པ་ནི། དཀྱིལ་འཁོར་
དེས་རྒྱུ་སྐར་གྱི་ཆུ་ཚོད་སྟོང་དྲུག་བརྒྱ་ཉི་ཤུ་ལ་བགོས་པས་ཆུ་ཚོད་གཉིས། ཆུ་སྲང་ཉེར་གཅིག
དབུགས་གཉིས་སོགས་འབྱུང་བ་ནི། མིག་དམར་གྱི་རྒྱུ་སྐར་འཁོར་བའི་རྟག་ལོངས་རྣམ་དག་ཡིན་
ནོ༑ ༑
གཉིས་པ་ལ་གཉིས་ལས་དང་པོ་ནི། བླ་མའི་སོ་མེ་རྒྱ་མཚོ་སྟེ་ཞེས་གསུངས་པ་ལྟར་ཉིན་ཞག་
བཞི་སྟོང་སུམ་བརྒྱ་སོ་གཉིས་ཀྱི་ཕུང་པོ་ནི་བགོད་བྱེད་(ཀྱི་》སྐྱེས་བུ་ཡིན། གཉིས་པ་ནི། དཀྱིལ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
འཁོར་དེས་རྒྱུ་སྐར་གྱི་ཆུ་ཚོད་ལ་བགོས་པས། ཆུ་སྲང་ཉེར་གཉིས། དབུགས་གཉིས། འདོད་ཆ་
བརྒྱད། དེའི་མིག་ལག་རིའི་ཆ་ཤས་བརྒྱ་རྣམས་སྒྲ་མཁན་གྱི་རྒྱུ་སྐར་འཁོར་བའི་རྟག་པའི་ལོངས་
སྤྱོད་ཡིན་ནོ། །
གསུམ་པ་ལ་གཉིས་ལས་དང་པོ་ནི། དལ་བའི་རོ་དུས་རི་མཁའ་ཟླ་ཞེས་པ་ལྟར་ཉིན་ཞག་ཁྲི་
བདུན་བརྒྱ་དྲུག་ཅུ་རྩ་དྲུག་ནི་བགོད་བྱེད་ཀྱི་དཀྱིལ་འཁོར་ཡིན། གཉིས་པ་ནི། དཀྱིལ་འཁོར་དེས་རྒྱ་
སྐར་གྱི་ཆུ་ཚོད་ལ་བགོས་པས། ཆུ་སྲང་དགུ། དབུགས་སྟོང་པ། འདོད་ཆ་གཉིས། དེའི་མེ་ཀླུ་མེ་
དབང་གི་ཆ་ཀླུ་མཚམས་གཟུགས་ཟླ་རྣམས་ནི། སྤེན་པའི་རྒྱུ་སྐར་འཁོར་བའི་རྟག་ལོངས་རྣམ་དག་
ཡིན་ནོ། །གཉིས་པ་མྱུར་རྐང་འགྲོས་བཞི་རྫོགས་པའི་རྟག་ལོངས་པ་[ལ]དྲག་གཟའ་གསུམ་གྱི་རྟག་
ལོངས་ནི་ཉི་མའི་རྒྱུ་སྐར་འཁོར་བའི་རྟག་པའི་ལོངས་སྤྱོད་དང་མཚུངས་ཏེ། བགོད་བྱེད་ཀྱི་སྐྱེས་བུ་
ཉི་མའི་ཞག་གསུམ་གྱི་དཀྱིལ་འཁོར་དང་མཚུངས་པའི་ཕྱིར། ཞི་གཟའ་ལ་གཉིས་ལས། དང་པོ་ལྷག་
པ་ལ་གོང་ལྟར་གཉིས་ལས། དང་པོ་ནི། ཉིན་ཞག་རི་ཀླ་ཀླུ་མདའ་དབྱག །སྲང་ཉི་ཟླ་སྐྱེས་རྐང་པའི་
སྟེ༑ ༑ ཞེས་པ་ལྟར། ཉིན་ཞག་བརྒྱད་ཅུ་རྩ་བདུན། ཆུ་ཚོད་ལྔ་བཅུ་ང་བརྒྱད། ཆུ་སྲང་བཅུ་གཉིས་དེ་
རྣམས་གནས་གཅིག་ཏུ་བསྡུ་བའི་ཕྱིར་ཐམས་ཅད་བརྒྱས་བསྒྱུར་ཏེ་རང་རང་གི་འཁོར་ལོས་སྟེང་དུ་
དྲིལ་བས་རི་བུག་རི་ཀླུའི་གྲངས་འབྱུང་བ་ནི་བགོད་བྱེད་ཀྱི་སྐྱེས་བུ་ཡིན། གཉིས་པ་ནི། བགོ་བྱ་
བགོད་བྱེད་ཤེད་མཚུངས་པའི་ཕྱིར་ཏུ། རྒྱུ་སྐར་གྱི་ཆུ་ཚོད་ཀྱང་བརྒྱས་བསྒྱུར་ཏེ་བགོས་པས། ཆུ་ཚོད་
བཅོ་བརྒྱད། ཆུ་སྲང་ཉེར་བཞི། དབུགས་ལྔ། འདོད་ཆ་དྲུག དེའི་རི་བུག་རི་ཀླུའི་ཆ་སྲིན་པོ་ཆུ་ཟླ་ཀླུ་
རྣམས་འབྱུང་བ་ནི། ལྷག་པའི་མྱུར་རྐང་འགྲོས་བཞི་རྫོགས་པའི་རྟག་པའི་ལོངས་སྤྱོད་རྣམ་དག་ཡིན་
གཉིས་པ་ཝ་སངས་ལ་གཉིས་(ལས}། དང་པོ་ནི། རྒྱལ་མིག་ཉིན་ཞག་ལག་ཆུ་དབྱུག །དཀར་
པོའི་མྱུར་རྐང་དཀྱིལ་འཁོར་ཡིན། །ཞེས་པ་ལྟར། ཉིན་ཞག་ཉིས་བརྒྱ་དང་ཉི་ཤུ་རྩ་བཞི། ཆུ་ཚོད་བཞི་
བཅུ་ཞེ་གཉིས་ནི་བགོད་བྱེད་ཀྱི་དཀྱིལ་འཁོར་ཡིན། གཉིས་པ་ནི། དཀྱིལ་འཁོར་དེ་རྣམས་གནས་
གཅིག་ཏུ་བསྡུ་བའི་ཕྱིར། བཅུས་བསྒྱུར་ཏེ། རང་རང་གི་འཁོར་ལོས་སྟེང་དུ་དྲིལ་བས་རི་རྒྱལ་མིག་
གི་གྲངས་འབྱུང་བ་ནི་བགོད་བྱེད་ཀྱི་སྐྱེས་བུ་ཡིན། བགོ་བྱ་བགོད་བྱེད་ཤེད་མཚུངས་པའི་ཕྱིར་ཏུ་རྒྱུ་
198



བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
སྐར་གྱི་ཆུ་ཚོད་ཡང་བཅུས་བསྒྱུར་ཏེ་བགོས་པས་ཆུ་ཚོད་བདུན། ཆུ་སྲང་བཅུ་གཉིས། དབུགས་
གསུམ། འདོད་ཆ་ལྔ་དེའི་སྲིན་པོ་མཚོ་རིའི་ཆ་མཁའ་མཚོ་ཐུབ་པ་རྣམས་འབྱུང་བ་ནི་པ་སངས་ཀྱི་
མྱུར་རྐང་འགྲོས་བཞི་རྫོགས་པའི་རྟག་ལོངས་རྣམ་དག་ཡིན་ནོ། ། དེ་ལྟར་ན་གཟའ་རང་རང་གི་
དཀྱིལ་འཁོར་གྱིས་རྒྱུ་སྐར་གྱི་ཆུ་ཚོད་སྟོང་དྲུག་བརྒྱ་ཉི་ཤུ་ལ་བགོས་པའི་འབྲས་བུ་ནི་རང་རང་གི་
རྟག་པའི་ལོངས་སྤྱོད་རྣམ་པར་དག་པར་འགྱུར་བ་ཡིན་ཏེ། རྒྱུད་ལས། མིག་དམར་ལ་སོགས་དཀྱིལ་
འཁོར་ནི། །རང་རང་རྒྱུ་བ་ལས་རབ་གྲུབ། །ཉིན་གཅིག་རྒྱུ་སྐར་རྣམས་ཀྱིས་བསྒྱུར། །དཀྱིལ་འཁོར་
གྱིས་ནི་རྣམ་པར་དབྱེ། །ཐོབ་པ་དག་ནི་སྐར་མར་འགྱུར། །ལྷག་མ་སླར་ཡང་དྲུག་ཅུས་བསྒྱུར། །
དཀྱིལ་འཁོར་ཆ་ཡིས་ཆུ་ཚོད་དེ། །དེ་བཞིན་ཆུ་སྲང་དབུགས་དག་ཀྱང་། །དཀྱིལ་འཁོར་ཆས་ཐོབ་
གཟའ་རྣམས་ཀྱི། །ཉིན་ཞག་སོ་སོར་མི་ཡི་བདག །དེ་ཉིད་སྦྱིན་པ་བྱས་ནས་ནི། །གཟའ་ཡི་རྐང་པས་
གཟའ་དག་བྱ། །གང་ཚེ་གཟའ་ཡི་ལོངས་སྤྱོད་དག །དེ་ཚེ་ཟླ་བའི་ཆ་འཆར་བ། །ཟླ་བའི་ལོངས་སྤྱོད་
ཀྱིས་ཤེས་བྱ། །བགྲོད་པའི་རི་མོ་ལ་གནས་པའི། །བགྲོད་པས་ཉི་མ་དག་པར་བྱ། །ལོངས་སྤྱོད་
ཆ་གཅིག་ལ་གནས་པའི། །ཟླ་བས་ཉི་མས་དག་པར་བྱ། །ཟླ་བས་མིག་དམར་ལ་སོགས་སོ། །དཀར་
པོ་ནག་པོའི་ཚིགས་མཚམས་ལ། །ཚེས་གྲངས་གཉིས་ཀའི་དབུས་སུ་ནི། །ཟླ་བ་ཉི་མ་རྣམ་འཇོམས་
དང༌། །སྒྲ་གཅན་འཇུག་པས་ཚེས་གྲངས་སོ། །དེ་ལྟར་ཐམས་ཅད་ཡོངས་ཤེས་ནས། །གྲུབ་མཐའི་
ལོངས་སྤྱོད་རྣམ་པ་གཞན། །རྣམ་གཞན་ཉུང་ངུའི་བྱེད་ལ་སོགས། །འདི་ལས་མ་དག་རྣམ་པར་སྤང་།།
ཞེས་གསུངས་པའི་ཕྱིར། །
དྲུག་པ་སྒྲ་གཅན་གྱི་རྟག་པའི་ལོངས་སྤྱོད་ལ་སྔར་ལྟར་གཉིས་ལས། དང་པོ་ནི། ཚེས་ཞག་སྟོང་
ཕྲག་དྲུག་དང་དགུ་བརྒྱ་སྒྲ་གཅན་གྱི་རྒྱུ་སྐར་འཁོར་བའི་དཀྱིལ་འཁོར་རྣམ་དག་ཡིན་ཏེ། རྒྱུད་ལས།
ཉི་མ་དགུ་བརྒྱ་རྣམས་དང་ནི། །དྲུག་སྟོང་སྒྲ་གཅན་དཀྱིལ་འཁོར་ཡིན། །ཞེས་གསུངས་པའི་ཕྱིར།
གཉིས་པ་ནི་དཀྱིལ་འཁོར་དེས་རྒྱུ་སྐར་གྱི་ཆུ་ཚོད་ཆུ་སྲང་དུ་བསིལ་བ་ལ་བགོས་པས་ཆུ་སྲང་བཅུ་
བཞི། དབུགས་ཀྱི་ཉེར་གསུམ་ཆ་བཅུ་གཉིས་རྣམས་སྒྲ་གཅན་གྱི་ཚེས་ཞག་གཅིག་གི་རྟག་པའི་
ལོངས་སྤྱོད་རྣམ་དག་ཡིན་ནོ། །
བདུན་པ་དུ་བའི་རྟག་པའི་ལོངས་སྤྱོད་ལ་རྟག་ལོངས་དངོས་དང་། ཞར་ལ་རྐང་པའི་ལོངས་་་་་
199



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྤྱོད་གཉིས་ལས། དང་པོ་ནི་ཉི་མ་དང་མཚུངས་ཏེ། རྒྱུ་སྐར་འཁོར་བའི་དཀྱིལ་འཁོར་ཉི་མ་དང་
མཚུངས་པའི་ཕྱིར། གཉིས་པ་ལ། ལོངས་སྤྱོད་འཚོལ་ཚུལ་དང་། འགྲོས་བཞི་འཆར་ནུབ་ཀྱི་མཐའ་
བཤད་པ་གཉིས། དང་པོ་ནི། སྒྲ་གཅན་གྱི་ཟླ་བ་གཅིག་གི་རྟག་པའི་ལོངས་སྤྱོད་ལ། རགས་རྩིས་
ཀྱི་དབང་དུ་བྱས་ན་ཆུ་ཚོད་ཕྱེད་དང་བརྒྱད་འབྱུང་བ་དེ། གཉིས་ཀྱིས་བསྒྱུར་བས་ཟླ་བ་གཉིས་ཀྱི་
རྟག་པའི་ལོངས་སྤྱོད་དུ་འགྱུར། དེ་ལ་ཟླ་བ་ཕྱེད་ཀྱི་རྟག་པའི་ལོངས་སྤྱོད་ཆུ་ཚོད་གསུམ་དང་ཆུ་སྲང་
ཞེ་ལྔས་བགོད་བགོས་པ་ལས། ཆུ་སྲང་ཞེ་ལྔ་པོ་རྐང་པ་གསུམ་ཡིན་པས། དེ་གོང་དུ་འཇུག་པའི་
དོན་དུ། ཆུ་ཚོད་རྣམས་བཞིས་བསྒྱུར་འོག་གི་ཆུ་སྲང་ལ་རྐང་པ་གཅིག་གི་ཆུ་སྲང་བཅོ་ལྔས་བགོས་
པས་གསུམ་ཐོབ་པ་གོང་དུ་བསྲེས་པ་ནི་བགོད་བྱེད་ཀྱི་སྐྱེས་བུ་ཡིན། བགོ་བྱ་བགོད་བྱེད་ཤེད་
མཚུངས་པའི་ཕྱིར་ཏུ་ཟླ་བ་གཉིས་ཀྱི་རྟག་ལོངས་ཀྱང་བཞིས་བསྒྱུར་བ་ལ་བགོས་པས་བཞི་ཐོབ་པ་
ནི་ཆུ་ཚོད་ཡིན། སླར་ཡང་སྒྲ་གཅན་གྱི་རྟག་པའི་ལོངས་སྤྱོད་ལས་ཆུ་སྲང་བདུན་དང་དབུགས་གསུམ་
ཟུར་དུ་ཕྱུངས་ཏེ། རྡུལ་མུན་སྙིང་སྟོབས་ཀྱི་ཡོན་ཏན་གསུམ་གྱིས་བསྒྱུར་ཏེ་རང་རང་གི་འཁོར་ལོས་
དྲིལ་བས་ཆུ་སྲང་ཉི་ཤུ་རྩ་གཉིས་དང་དབུགས་གསུམ་འབྱུང༌། དེ་ལྟར་ན་ཆུ་ཚོད་བཞི། ཆུ་སྲང་ཉེར་
གཉིས། དབུགས་གསུམ་ནི་འཇུག་རིངས་ཀྱི་མཇུག་རིང་གི་ལོངས་སྤྱོད་ཡིན་ལ། དེ་ལ་ཉི་མའི་བྱེད་
རྩིས་ཀྱི་ལོངས་སྤྱོད་ཆུ་ཚོད་བཞི་དང་། ཆུ་སྲང་ཉི་ཤུས་སྦྱངས་པས། ལྷག་མ་ཆུ་སྲང་གཉིས་དང་
དབུགས་གསུམ་འབྱུང་བ་ནི་འཇུག་རིངས་ཀྱི་མཇུག་རིང་གི་རྐང་བའི་ལོངས་སྤྱོད་ཡིན་ནོ།། འདི་
དལ་མྱུར་གྱི་རྐང་པ་གང་གི་ལོངས་སྤྱོད་ཡིན་ཞེ་ན། མྱུར་རྐང་གནས་བཅུ་བཞི་དང་དལ་རྐང་གནས་
དྲུག་གང་རུང་ལ་བསྟེན་པའི་ལོངས་སྤྱོད་ནི་མ་ཡིན་ལ། སྤྱིར་གྱི་རྐང་པའི་ལོངས་སྤྱོད་ཙམ་དུ་བཤད་
པ་ཡིན་ནོ། །དེས་ན་འདིའི་ཆུ་སྲང་གཉིས་དང་དབུགས་གསུམ་པོ་ནི་འཇུག་རིངས་མཇུག་རིང་ཉི་
མའི་འོད་ཟེར་གྱིས་མ་བཏང་པའི་ལོ་གསུམ་གྱི་བར་གྱི་ཞག་རེ་ལ་སྤྱོད་པའི་ལོངས་སྤྱོད་ཡིན་ནོ། །
ཕྱོགས་གསུམ་གྱི་བར་གྱི་ཞག་རེ་ལ་ནི་གོང་གི་ཆུ་སྲང་གཉིས་དང་། དབུགས་གསུམ་པོ་དེ་ཕྱོགས་
ཞག་ཞེ་ལྔས་བསྒྱུར་ཏེ། དེ་ལ་ང་དྲུག་རྐྱང་བཅས་ཀྱིས་བགོད་བགོས་པ་ལས། རྐང་བཅས་འཇུག་
པའི་དོན་དུ་ང་དྲུག་སོ་བཞིས་བསྒྱུར་དེ་ལ་རྐང་པ་བཅུག་པས་ཉིས་བརྒྱ་དང་ཉེར་ལྔ་འབྱུང་བ་ནི་
བགོད་བྱེད་ཀྱི་སྐྱེས་བུ་ཡིན། བགོ་བྱ་བགོད་བྱེད་ཤེད་མཚུངས་པའི་ཕྱིར་དུ་བགོ་བྱ་ཡང་བཞིས་
200



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
པོད་དང་པོ།
བསྒྱུར་བ་ལ་བགོས་པས་གཉིས་ཐོབ་པ་ནི། ཆུ་སྲང་ང་དྲུག་ནང་བཅས་ལ་ཆུ་ཚོད་དུ་བརྩིས་པའི་ཆུ་
ཚོད་གཉིས་རེ་ཕྱོགས་ཞག་རེ་ལ་ལོངས་སྤྱོད་པར་བྱེད་པ་ཡིན་ནོ། ། །
གཉིས་པ་ལ་གཞུང་གི་དོན་བཤད་པ་དང་། མི་འཐད་པའི་ཆ་དགག་པ་གཉིས། དང་པོ་ནི།
འཇུག་རིངས་་མཇུག་རིང་ཉི་མ་དང་ལྷན་ཅིག་ཏུ་གནས་པ་གཅིག་ནས་མྱུར་འགྲོས་ཀྱི་མགོ་བཅོམ་
[བརྩོམ་པའི་དབང་དུ་བྱས་ནས་ཤར་ཕྱོགས་སུ་འགྲོ་བ་ལ་ལོ་གསུམ་ཕྱོགས་གསུམ་དགོས། ལོ་
གསུམ་གྱི་ཞག་དེ་(རེ་ལ་ཉི་མ་ལས་འགྱོགས་[མགྱོགས)ཁྱད་དུ་ཆུ་སྲང་གཉིས་དང་དབུགས་གསུམ་
རེ་ལོངས་སྤྱོད་དེ་ནས་ལོ་གསུམ་རྫོགས་ཏེ་ཕྱོགས་དང་པོ་གཉིས་ཀྱི་བར་ལ་སྐར་མ་འོད་ཆེན་པོའི་
རྣམ་པར་མཐོང་ཕྱོགས་ཐ་མ་ལ་དུ་བ་དང་བཅས་པར་མཐོང༌། །ཕྱོགས་གསུམ་གྱི་ཞག་རེ་ལ་་་་་་་་
འགྱོགས་མགྱོགས་ཁྱད་ཆུ་སྲང་ང་དྲུག་རྐང་བཅས་ལ་ཆུ་ཚོད་དུ་རྩིས་པའི་ཆུ་ཚོད་གཉིས་རེ་སྤྱོད། དེ་
ལྟར་ན་ལོ་གསུམ་ཕྱོགས་གསུམ་གྱིས་ཁ་ཤར་དུ་བལྟ་བའི་མྱུར་འགྲོས་རྫོགས། དེ་ཁ་འགུགས་པར་
བྱེད་པའི་དལ་འགྲོས་ལ་ཕྱོགས་གསུམ་དང་ལོ་གསུམ་དགོས་པ་ལས། ཕྱོགས་དང་པོ་ལ་དུ་བ་དང་
བཅས་པར་མཐོང་། ཐ་མ་གཉིས་ལ་སྐར་མ་འོད་ཆེན་གྱི་རྣམ་པར་མཐོང༌། དེ་ལྟར་ཕྱོགས་གསུམ་གྱི་
བར་ལ་ཆུ་ཚོད་གཉིས་རེ་ནུབ་ཕྱོགས་ལ་སྤྱོད་པ་ཡིན། དེ་ནས་ཉི་མའི་འོད་ཟེར་ལ་ནུབ་པའི་ལོ་
གསུམ་གྱི་བར་ཞག་རེ་ལ་ཆུ་སྲང་དེ་གཉིས་དང་དབུགས་གསུམ་རེ་ནུབ་ཏུ་དལ་བར་སྤྱོད་པ་ཡིན།
དེས་དལ་འགྲོས་རྫོགས་དེ་ནས་འཁྱོག་འགྲོས་ལ་འགྲོས་རྒྱུན་དལ་འགྲོས་དང་མཚུངས་པའི་་་་་་
གསུམ་ཕྱོགས་གསུམ་དགོས་པ་ལས། ལོ་གསུམ་གྱི་ཞག་རེ་ལ་སྤྱོད་ཚུལ་དལ་འགྲོས་དང་མཚུངས།
དེ་ནས་ཕྱོགས་དང་པོ་གཉིས་ལ་ཉི་མའི་ནུབ་ཕྱོགས་སུ་སྐར་མ་འོད་ཆེན་གྱི་རྣམ་པར་མཐོང༌། ཐ་མ་
ལ་དུ་བའི་རྣམ་པར་མཐོང་ཞིང་ཕྱོགས་ཞག་རེ་ལ་ཆུ་ཚོད་གཉིས་རེ་ནུབ་ཕྱོགས་སུ་སྤྱོད། དེ་ཁ་
འགུགས་པའི་འབྱུང་འགྲོས་ལ་ཕྱོགས་གསུམ་ལོ་གསུམ་དགོས་པ་ལས། མཐོང་ཚུལ་ནི་དལ་འགྲོས་
དང་མཚུངས་ཤིང་ཁ་ཤར་ཕྱོགས་སུ་བལྟས་ནས་ཕྱོགས་ཞག་རེ་ལ་ཆུ་ཚོད་གཉིས་རེ་དང་ལོ་གསུམ་
གྱི་ཞག་རེ་ལ་སྤྱོད་ཚུལ་གོང་དང་མཚུངས། དེས་འགྲོས་བཞི་ཚར་གཅིག་རྫོགས་དེའི་དོན་རྒྱུད་ལས།
སུམ་ཅུ་རྩ་བདུན་ལག་པས་བསྒྱུར་བའི་ཟླ་བ་རྣམས་ཀྱི་འཇུག་རིང་མཇུག་རིང་དང་ནི་མྱུར་དང་་་་
འཁྱོག་པོར་འགྱུར། །ཞེས་གསུངས་སོ། །
201



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གཉིས་པ་ལ་འགྲོས་བཞི་མེད་པར་འདོད་པའི་ལན་དགག་པ། ཡོད་ཀྱང་ཚུལ་གཞན་དང་དུ།
འདོད་པའི་ལུགས་དགག་པ་གཉིས། དང་པོ་ནི། ཁ་ཅིག་ན་རེ། གོང་གི་ལུང་གི་དོན། འཇུག་རིངས་
[མཇུག་རིང་ལ་མྱུར་འཁྱོག་གི་འགྲོས་གཉིས་ལས་མེད་ཟེར། འོ་ན་མྱུར་འགྲོས་ཁ་ཤར་བལྟས་དེ་
ཁ་འགུགས་པར་བྱེད་པའི་འགྲོས་མེད་པར་ཐལ། དལ་འགྲོས་མེད་པའི་ཕྱིར། རྟགས་ཁས། འདོད་ན།
འགྲོས་གཉིས་ཀྱང་མེད་པར་ཐལ། ཁ་ཤར་ལྟས་ཀྱི་མྱུར་འགྲོས་ དེ་ལས་མེད་པའི་ཕྱིར་རོ། །གཉིས་
པ་ནི། ཁ་ཅིག་ན་རེ། ཟླ་ཕྱེད་བར་བ་ལ་དུ་བ་དང་བཅས་པར་མཐོང་ཞེས་ཟེར། དེ་ནི་མི་འཐད་དེ། ཟླ་
ཕྱེད་ཐ་མ་ལ་མཐོང་བར་བཤད་པའི་ཕྱིར་ཏེ། འགྲེལ་པར། མཐའི་ཕྱོགས་གཅིག་ཏུ་ནི་དུ་བ་དང་
བཅས་པར་རོ་ཞེས་གསུངས་པའི་ཕྱིར། །
༄༅ དེ་ལ་རྩོད་པ་སྤང་པ།
གསུམ་པ་རྩོད་པ་སྤང་པ་ནི། རྒྱུད་ལས། ཟླ་བའི་ཕྱོགས་ཏེ་ཉི་མའི་བགྲོད་པ་དག་ཀྱང་ས་སྐྱེས་
ཟླ་བ་དགུ་རྣམས་དག་གི་མཚན་མོའོ། །བླ་མའི་ལོ་དྲུག་ཏུ་འགྱུར་པ་སངས་ཀྱི་ཡང་བགྲོད་པར་འགྱུར་
ཏེ་ཟླ་སྐྱེས་ཀྱི་ཡང་བགྲོད་པའོ། །ཚེས་ཞེས་བྱ་བའི་ལོ་ནི་ཉི་སྐྱེས་ཀྱི་སྟེ་དེ་བཞིན་མུན་ཅན་གྱི་དགུ་
རྒྱལ་པོ་འཇུག་རིངས་མཇུག་རིང་]དམན། །ཞེས་གསུངས་པའི་དོན། ཟླ་བའི་དཀྱིལ་འཁོར་གྱི་ཕྱེད་
ཞག་བཅོ་ལྔ། དེ་བཞིན་དུ་གཟའ་ཐམས་ཅད་ཀྱི་དཀྱིལ་འཁོར་ངོས་འཛིན་པས། ཉི་མའི་བགྲོད་པ་
གཅིག་གི་ཞག་བརྒྱ་བརྒྱད་ཅུ། མིག་དམར་གྱི་ཟླ་བ་དགུ ཕུར་བུའི་ལོ་དྲུག པ་སངས་དང་ལྷག་པ་
གཉིས་ཀྱི་བགྲོད་པ་རེ་རེ། སྤེན་པའི་ལོ་བཅོ་ལྔ། སྒྲ་གཅན་གྱི་ལོ་དགུ་རྣམས་རང་རང་གི་དཀྱིལ་
འཁོར་གྱི་ཕྱེད་ཡིན་ལ། དེ་རྣམས་སོ་སོར་གཉིས་ཀྱིས་བསྒྱུར་བས་རང་རང་གི་དཀྱིལ་འཁོར་རྣམ་
དག་འབྱུང་ལ་དེས་རྒྱུ་སྐར་གྱི་ཆུ་ཚོད་ལ་བགོས་པས་ཐོབ་པ་ནི་རང་རང་གི་རྟག་པའི་ལོངས་སྤྱོད་
རྣམ་དག་ཏུ་འགྱུར་བས། ཁྱོད་ཀྱིས་གོང་དུ་བཤད་པ་དེ་དག་རྟག་ལོངས་རྣམ་དག་མ་ཡིན་ནོ་ཞེ་ན་
སྐྱོན་མེད་དེ། གཟའ་སོ་སོའི་དཀྱིལ་འཁོར་ལ་རགས་རྩིས་དང་། འབྲིང་རྩིས་དང་། ཤིན་ཏུ་ཞིབ་རྩིས་
དང་གསུམ་རེ་ཡོད་པ་ལས། ཁྱོད་ཀྱིས་འདོད་པ་འདི་ནི་འཇིག་རྟེན་གྲགས་པ་དང་།བདེ་སྟུན་པའི་
རགས་རྩིས་ཡིན་ལ་འབྲིང་དུ་བརྩི་བ་ནི་ཕྱི་ནང་གཞན་གསུམ་དག་པ་སྦྱར་བ་གཙོ་བོར་བསྟན་པ་་་
202



པོད་དང་པོ།
བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
ཡིན་ནོ། །ཤིན་ཏུ་ཞིབ་རྩིས་ནི་ཁོ་བོས་རྩ་རྒྱུད་ཀྱི་ལུང་དང་སྦྱར་ཏེ་བཤད་པ་འདི་ཡིན་པས་ན་འགལ་
བ་མེད་དོ། ཡང་ཁ་ཅིག་ན་རེ། ཚེས་ཟླ་གཅིག་གི་རྟག་པའི་ལོངས་སྤྱོད་གཟའ་ཉི་ཤུ་རྩ་དགུ། ཆུ་
ཚོད་སུམ་ཅུ་རྩ་གཅིག ཆུ་སྲང་ལྔ་བཅུ་རྣམས་བཀོད་པའི་གཟའ་ཉེར་དགུ་ཆུ་ཚོད་ཀྱི་ཕུང་པོར་བཏོང་
[གཏོང་བའི་དོན་དུ་མཁའ་རོས་བསྒྱུར། དེ་ལ་འོག་གི་ཆུ་ཚོད་སུམ་ཅུ་རྩ་གཅིག་བསྲེས་ལ་སུམ་ཅུས་
བགོས་པས་ཆུ་ཚོད་ལྔ་བཅུ་རྩ་དགུ་ཐོབ་ལྷག་མ་ཆུ་སྲང་གི་དོན་དུ་དྲུག་ཅུས་བསྒྱུར་ཏེ་འོག་གི་ཆུ་སྲང་
ལྔ་བཅུ་བཅུག་སྟེ་སུམ་ཅུས་བགོས་པས་གསུམ་ཐོབ་པ་ཆུ་སྲང་། ལྷག་མ་དབུགས་ཀྱི་དོན་དུ་དྲུག་
གིས་བསྒྱུར་ཏེ་བགོས་པས་བཞི་ཐོབ་པ་དབུགས་ཏེ་དེ་ལྟར་ན་ཆུ་ཚོད་ལྔ་བཅུ་ང་དགུ ཆུ་སྲང་གསུམ།
དབུགས་བཞི་རྣམས་ཚེས་ཀྱི་རྟག་པའི་ལོངས་སྤྱོད་ཡིན་ནོ་ཞེས་ཟེར་དེ་ནི་རྟོག་པ་ཕན་ཚུན་བསྟེན་
པའི་སྐྱོན་ཡོད་པའི་ཕྱིར། སྟེང་འོག་ཀུན་ཏུ་ཉེ་བར་འཁོར་བ་ལྷག་མེད་དུ་གཏོང་བའི་རིགས་པ་ནི།
བགོ་བྱ་དང་བགོད་བྱེད་གཉིས་ཀ་བགོད་བྱེད་མཚུངས་པ་གཅིག་གིས་བགོས་པས་ལྷག་མེད་་་་་་
འགྱུར་བ་ཡིན་ནོ། །གཟའ་སྐར་ཐམས་ཅད་ཞག་རེ་བཞིན་གཡས་བསྐོར་དུ་འཁོར་བ་རླུང་འགྲོས་ཀྱི་
བྱེད་པ་ནི་མཚུངས་པ་ལས། གཟའ་རྣམས་རང་འགྲོས་ཀྱིས་རྒྱུ་སྐར་ལ་གཡོན་བསྐོར་གྱིས་ལོངས་
སྤྱོད་པ་ཡིན་པས་སྒྲ་གཅན་གདོང་འཇུག་མཇུག་གཉིས་མ་རྟོགས་ ་གཏོགས་པའི་གཟའ་རྣམས་
གཡོན་བསྐོར་དུ་ལོངས་སྤྱོད་པ་ནི། དཔེར་ན་གདུགས་རྩིབ་མ་ཉི་ཤུ་རྩ་བདུན་ཡོད་པ་གཡས་བསྐོར་
དུ་འཁོར་བའི་སྟེང་དུ། སྲོག་ཆགས་གཡོན་བསྐོར་དུ་འགྲོ་བ་བཞག་པའི་ཚེ། གདུགས་ཀྱི་ཤུགས་ཀྱིས་
གཡས་བསྐོར་དུ་འགྲོ་བ་དང་རླུང་འགྲོས་ཚུལ་མཚུངས། སྲོག་ཆགས་རང་འགྲོས་ཀྱིས་གཡོན་བསྐོར་
དུ་གདུགས་རྩིབ་འཕོ་བ་དང་གཟའ་རྣམས་ཀྱི་རང་འགྲོས་གཡོན་བསྐོར་དུ་སྤྱོད་པ་ཚུལ་མཚུངས་
པ་ཡིན་ནོ། ། སྒྲ་གཅན་གདོང་འཇུག་མཇུག་གཉིས་གདུགས་གཡས་སུ་འཁོར་བའི་སྟེང་དུ་སྲོག་
ཆགས་ཀྱང་གཡས་བསྐོར་དུ་འགྲོ་བའི་དཔེ་ལྟ་བུའོ། །མཁས་པ་རྣམས་དགའ་བར་བྱེད་པ་ལས་རྟག་
པའི་ལོངས་སྤྱོད་བསྟན་པའི་ལེའུ་སྟེ་དང་པོའོ།། །།
203



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ལེའུ་གཉིས་པ།
ལེའུ་གཉིས་པ་ཁྱིམ་གྱི་ལས་དལ་བ་དག་པ་འཆད་པར་བྱེད་པ་ལ། སྡོམ་ཚིག་གི་སྒོ་ནས་མདོར་
བསྟན། དེའི་དོན་རྒྱས་པར་བཤད་པ་གཉིས།
༡ སྡོམ་ཚིག་གི་སྒོ་ནས་མདོར་བསྟན་པ།
དང་པོ་ནི། ཉི་མ་གཟའ་ལྔ་དལ་བའི་ལས། །ཞེས་གསུངས་པས། དེའི་དོན་ནི་ཉི་མ་དང་གཟའ་
ལྔ་པོ་རྣམས་ཀྱི་རང་རང་གི་རྟག་པའི་ལོངས་སྤྱོད་སོ་སོར་གནས་གཉིས་སུ་བཀོད་དེ། ཕྱོགས་གཅིག་
རང་རང་གི་དལ་རྐང་(གང་ལ་བབ་པ་དེས་བསྒྱུར་ནས་བརྒྱ་སོ་ལྔས་བགོས་པའི་ཐོབ་ནོར་ནི་ཚེས་
ཞག་དེའི་རྐང་པའི་ལོངས་སྤྱོད་ཡིན་ནོ། །ལོངས་སྤྱོད་དེ་ཕྱོགས་གཅིག་ལ་རིམ་པའི་སྔ་རྐང་དང་རིམ་
མིན་གྱི་ཕྱིར་ཕྱི་རྐང་ལ་དོར་ཞིང་། རིམ་མིན་གྱི་སྔ་རྐང་དང་རིམ་པའི་ཕྱི་རྐང་ལ་སྣོན་པར་བྱེད་
པ་ཡིན། དེ་ལྟར་སྣོན་འབྲིད་བྱས་པའི་འབྲས་བུ་ནི་དལ་བ་དག་པ་ཡིན་ནོ། །དེ་ཡང་གོང་དུ་རྟག་
ལོངས་གནས་གཉིས་སུ་འཇོག་པའི་རྒྱུ་མཚན་ནི་གཅིག་ནི་རྐང་བའི་ལོངས་སྤྱོད་སྣོན་འབྲིད་བྱ་བའི་
གཞི་དང་། གཅིག་ཤོས་ནི་རྐང་པ་ལས་བྱུང་བའི་ལོངས་སྤྱོད་ངོས་བཟུང་བའི་ཆེད་དུ་བཀོད་པ་ཡིན།
དེ་ཡང་ལོངས་སྤྱོད་ངོས་བཟུང་བའི་ཆེད་དུ་བཀོད་པ་འདི། དལ་རྐང་གང་ལ་བབ་པས་བསྒྱུར་ནས།
ཁྱིམ་གཅིག་གི་རྟག་པའི་ལོངས་སྤྱོད་ཆུ་ཚོད་བརྒྱ་སོ་ལྔས་བགོས་པས་ཐོབ་པ་ནི་ཞག་གཅིག་གི་ཐུན་
མོང་མ་ཡིན་པའི་རྐང་པའི་ལོངས་སྤྱོད་ཡིན་ནོ། དེ་ཡང་རིམ་པའི་སྔ་རྐང་དང་རིམ་མིན་གྱི་ཕྱི་རྐང་ལ་
བུ་ལོན་དུ་འགྱུར། རིམ་མིན་གྱི་སྔ་རྐང་དང་རིམ་པའི་ཕྱི་རྐང་ལ་ནོར་དུ་འགྱུར་བའི་དོན་ཡིན་ནོ། །
༢ དེའི་དོན་རྒྱས་པར་བཤད་པ།
གཉིས་པ་ནི། ཉི་མའི་དལ་བ་དག་པ་རྒྱས་པར་བཤད་པ། གཟའ་གཞན་རྣམས་ལ་དེས་མཚོན་



བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། ། པོད་དང་པོ།
པའི་ཚུལ་དང་གཉིས། དང་པོ་ནི། ཉི་མའི་ཚེས་ཞག་གཅིག་གི་རྟག་པའི་ལོངས་སྤྱོད་ཆུ་ཚོད་བཞི ཆུ་
སྲང་ཉེར་གཅིག དབུགས་ལྔ། འདོད་ཆ་དགུ་ཅུང་མེད་རྣམས་གནས་གཉིས་སུ་བཀོད་ཏེ་དེ། ཉི་མའི་
རྐང་པ་ཆུ་ཚོད་དྲུག་པ་དེས་བསྒྱུར། བརྒྱ་སོ་ལྔས་བགོས་པས་ཐོབ་ནོར་ཆུ་སྲང་བཅུ་གཅིག དབུགས་
གསུམ་ལ་སོགས་པ་འབྱུང་བ་ནི། རིམ་པའི་སྔ་རྐང་དང་རིམ་མིན་གྱི་ཕྱི་རྐང་ལ་བབ་ཚེ་བུ་ལོན་དུ་
དོར་བས་ཆུ་ཚོད་བཞི ཆུ་སྲང་བཅུ། དབུགས་གཉིས། འདོད་ཆ་དགུ་རྣམས་འབྱུང་བ་ནི། ཉི་མ་ཀརྐ་
ཊའི་ཁྱིམ་དུ་གནས་པ་དང་། འཁྲིག་པའི་ཁྱིམ་དུ་གནས་པའི་དུས་ཀྱི་དལ་བ་དག་པ་ཡིན་ནོ། །ཡང་
རྐང་པའི་ལོངས་སྤྱོད་ཆུ་སྲང་བཅུ་གཅིག་དབུགས་གསུམ་ལ་སོགས་པ་རྟག་པའི་ལོངས་སྤྱོད་ལ་བྱིན་
པས་ཆུ་ཚོད་བཞི་ཆུ་སྲང་སུམ་བཅུ་སོ་གསུམ། དབུགས་གཉིས། འདོད་ཆ་དགུ་རྣམས་འབྱུང་བ་ནི་ཉི་
མ་གཞུ་ཁྱིམ་དང་ཆུ་སྲིན་གྱི་ཁྱིམ་དུ་གནས་པའི་དུས་ཀྱི་དལ་བ་དག་པ་ཡིན་ནོ། ཡང་ཉི་མའི་རྐང་པ་
ཆུ་ཚོད་བཞི་པ་དེས་བསྒྱུར་ཤིང་(ཞིང་། འབྱུང་བ་མེ་ཟླས་བགོས་པའི་འབྲས་བུ་ཆུ་སྲང་བདུན་དང་
དབུགས་བཞི་ལ་སོགས་པ་ཐོབ་པ་ནི་རྐང་པའི་ལོངས་སྤྱོད་ཡིན་ལ། དེ་ཕྱོགས་གཅིག་ལ་སྦྱངས་པས་
ཆུ་ཚོད་བཞི། ཆུ་སྲང་བཅུ་བཞི། དབུགས་གཅིག འདོད་ཆ་དགུ་རྣམས་འབྱུང་བ་ནི་རིམ་པའི་སྔ་རྐང་
གཉིས་པ་ཉི་མ་སེང་གེའི་ཁྱིམ་དུ་གནས་པ་དང༌། རིམ་མིན་གྱི་ཕྱི་རྐང་གཉིས་པ་ཉི་མ་གླང་ཁྱིམ་དུ་
གནས་པའི་དུས་ཀྱི་དལ་བ་དག་པ་ཡིན་ནོ། །ཡང་རྐང་པའི་ལོངས་སྤྱོད་ཆུ་སྲང་བདུན་དང་དབུགས་
བཞི་རྟག་ལོངས་ཕྱོགས་གཅིག་ལ་བྱིན་པས་ཆུ་ཚོད་བཞི། ཆུ་སྲང་ཉེར་དགུ དབུགས་གསུམ་འདོད་
ཆ་དགུ་རྣམས་འབྱུང་བ་ནི། རིམ་མིན་གྱི་སྔ་རྐང་ཉི་མ་བུམ་པའི་ཁྱིམ་དུ་གནས་པ་དང་། རིམ་པའི་ཕྱི་
རྐང་གཉིས་པ་ཉི་མ་སྡིག་པའི་ཁྱིམ་དུ་གནས་པའི་དུས་ཀྱི་དལ་བ་དག་པ་ཡིན་ནོ། །ཡང་ཉི་མའི་རྐང་
པ་ཆུ་ཚོད་གཅིག་གི་བདག་ཉིད་དེས་རྟག་ལོངས་བསྒྱུར་ནས་འབྱུང་བ་མེ་ཟླས་ཐོབ་ནོར་ཆུ་སྲང་
གཅིག་དང་དབུགས་ལྔ་ལ་སོགས་པ་འབྱུང་བ་ནི་རྐང་བའི་ལོངས་སྤྱོད་ཡིན་ལ་དེ་ཡང་རྟག་ལོངས་
ཕྱོགས་གཅིག་ལ་སྦྱངས་པས་ཆུ་ཚོད་བཞི། ཆུ་སྲང་ཉི་ཤུ། དབུགས་ཀྱི་འདོད་ཆ་དགུ་འབྱུང་བ་ནི་རིམ་
པའི་སྔ་རྐང་གསུམ་པ་ཉི་མ་བུ་མོའི་ཁྱིམ་དུ་གནས་པ་དང་། རིམ་མིན་གྱི་ཕྱིར་ཕྱི་རྐང་དང་པོ་ཉི་མ་
ལུག་ཁྱིམ་དུ་གནས་པའི་དུས་ཀྱི་དལ་བ་དག་པ་ཡིན་ནོ། །ཡང་རྐང་པའི་ལོངས་སྤྱོད་དེ་རྣམས་རྟག་
ལོངས་གཅིག་ལ་ནོར་དུ་བྱིན་པས་ཆུ་ཚོད་བཞི། ཆུ་སྲང་ཉེར་གསུམ། དབུགས་བཞི འདོད་ཆ་དགུ་
205



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྣམས་འབྱུང་བ་ནི། རིམ་མིན་གྱི་སྔ་རྐང་གསུམ་པ་ཉི་མ་ཉ་ཁྱིམ་དུ་གནས་པ་དང༌། རིམ་པའི་ཕྱིར་
[ཕྱི་རྐང་དང་པོ་ཉི་མ་སྲང་ཁྱིམ་དུ་གནས་པའི་དུས་ཀྱི་དལ་བ་དག་པ་ཡིན་ནོ། ། རྐང་པའི་ལོངས་
སྤྱོད་དེ་རྣམས་འབྱུང་བའི་གནད་ནི། ཉི་མས་ཁྱིམ་རེ་འཕོ་བ་དང༌། དལ་རྐང་རེ་འཕོ་བ་མཉམ་པའི་
ཕྱིར་ཁྱིམ་གཅིག་གི་རྟག་པའི་ལོངས་སྤྱོད་ཆུ་ཚོད་བརྒྱ་སོ་ལྔ་པོ་དེ། ཉི་མའི་དལ་རྐང་དང་པོ་ཆུ་ཚོད་
དྲུག་པ་ལྟ་བུས་བསྒྱུར་ནས་བརྒྱ་སོ་ལྔས་བགོས་པས་རྐང་པའི་ཆུ་ཚོད་དྲུག་པོ་དེ་ཉིད་ལོངས་པར་་་་་
འགྱུར་བས། དེ་ཚེས་སོ་སོའི་ཆ་ཤས་སུ་བསིལ་བ་རྟོགས་པའི་ཕྱིར་དུ་གོང་དུ་བརྗོད་པ་དེ་དག་ཡིན་
གཉིས་པ་ནི། གཟའ་གཞན་སོ་སོ་ལ་སྐྱེས་ཁྱིམ་དང་རྐང་པའི་ཆུ་ཚོད་ཀྱི་གྲངས་མི་མཚུངས་པའི་
ཁྱད་པར་མ་རྟོགས་གཏོགས་པ་རྐང་པའི་ལོངས་སྤྱོད་འཚོལ་ཚུལ་དང་སྦྱིན་དོར་བྱེད་ཚུལ་ཉི་མ་ལ་
ཇི་ལྟར་བཤད་པ་ལས་ཤེས་པར་བྱའོ། །གཟའ་སོ་སོའི་སྐྱེས་ཁྱིམ་སྦྱངས་རྒྱུ་ནི། ཕྱེད་བཅས་དགུ་
སྦྱངས་བཀྲ་ཤིས་ལ། །ཕྱེད་བཅས་མི་བདག་ཟླ་བའི་བུ། །བླ་མ་ལ་ནི་ཉི་མས་སྦྱངས། །དཀར་པོ་ལ་ནི་
རྒྱུ་སྐར་དྲུག །ཉི་མའི་བུ་ལ་ཉེས་པ་དོར། །ཞེས་གསུངས་པ་ལྟར་ཡིན་ལ། སོ་སོའི་དལ་རྐང་ནི། བཀྲ་
ཤིས་དེ་ཉིད་ཉེས་པ་རི། །ཟླ་སྐྱེས་བཅུ་རི་མེ་རྣམས་སོ། །སྒྲ་མཁན་བདེ་བྱེད་བུ་ག་མེ། །དཀར་པོ་
མདའ་ཆུ་རི་བོང་ཅན། །མིག་ལག་ཚེས་འཚམས་སྤེན་པའི་སྟེ། །དེ་ལས་ཟློག་པ་ཕྱིར་རྐང་ངོ༌། །ཞེས་
གསུངས་པ་ལྟར་ཡིན་ནོ། །མཁས་པ་རྣམས་དགའ་བར་བྱེད་པ་ལས་ཁྱིམ་གྱི་ལས་དལ་བ་དག་པའི་
ལས་བསྟན་པའི་ལེའུ་སྟེ་གཉིས་པའོ།། །།
ལེའུ་གསུམ་པ།
གསུམ་པ་སྐར་མའི་ལས་མྱུར་བ་དག་པ་ལ། སྡོམ་ཚིག་དང་། དེའི་དོན་རྒྱས་པར་བཤད་པ་
གཉིས།
དང་པོ་ནི། ཟླ་བ་གཟའ་ལྔ་མྱུར་བའི་ལས་ཞེས་གསུངས་པས་ཟླ་རྐང་ལ་བརྟེན་ནས་ཚེས་རྣམ་
དག་ཏུ་བསྒྲུབ་པ་ནི། ཚེས་ཀྱི་རྟག་པའི་ལོངས་སྤྱོད་ཆུ་ཚོད་ལྔ་བཅུ་རྩ་དགུ་རྗེས་འབྲང་དང་བཅས་
པའི་སྟེང་དུ། ཟླ་བའི་རྐང་པ་རིལ་པོ་རེ་དང༌། རྐང་པ་སྡུན་མའི་སུམ་སྟོང་བདུན་བརྒྱ་བརྒྱད་ཅུའི་ཆ་
206



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
ཤས་རེ་སྣོན་འབྲིད་དུ་འགྱུར་བ་ལས། རིམ་པའི་སྔ་རྐང་དང་རིམ་མིན་གྱི་ཕྱི་རྐང་ལ་ནོར་དུ་འགྱུར་
ཤིང་། རིམ་མིན་གྱི་སྔ་རྐང་དང་རིམ་པའི་ཕྱིར་ཕྱི་རྐང་ལ་བུ་ལོན་དུ་སྦྱངས་པས་ཚེས་ཕལ་ཆེར་རྣམ་
དག་ཏུ་འགྱུར་ཞིང་། དེའི་སྟེང་དུ་ཉི་རྐང་ལས་བྱུང་པའི་ལོངས་སྤྱོད་རྣམས་ཉི་མ་ལ་གཏེར་སྟེར་བའི་
ཚེ་ཚེས་ལའང་སྦྱིན། ཉི་མ་ལ་འདོར་བའི་ཚེ་ཚེས་ལའང་དོར་བས་ཚེས་རྣམ་དག་ཏུ་འགྱུར་བ་ཡིན་ནོ།།
གཟའ་ལྔ་པོ་ནི་སོ་སོའི་དལ་བ་དག་པའི་སྟེང་དུ་སོ་སོའི་མྱུར་རྐང་ལས་བྱུང་བའི་ལོངས་སྤྱོད་རྣམས་
རིམ་པའི་སྔ་རྐང་དང་། རིམ་མིན་གྱི་ཕྱིར་ཕྱི་རྐང་ལ་སྦྱིན་ཞིང་། རིམ་མིན་གྱི་སྔ་རྐང་དང་རིམ་པའི་
ཕྱིར་ཕྱི་རྐང་ལ་དོར་བས། མྱུར་བ་དག་པར་འགྱུར་བ་ཡིན་ལ། དེ་ཡང་མྱུར་རྐང་ལས་བྱུང་བའི་
ལོངས་སྤྱོད་ཚོལ་ཚུལ་ལ། འཛིན་བྱེད་རྐང་འཛིན་གྱི་ལོངས་སྤྱོད་གཟུང་བྱ་རྐང་པའི་རང་བཞིན་ཇི་
ལྟར་འཛིན་ཚུལ། གཟུང་བའི་རྐང་པ་སྦྱིན་དོར་བྱེད་ཚུལ་རྣམས་ལས། དང་པོ་ལ། རྐང་འཛིན་ལོངས་
སྤྱོད་བུ་ལོན་དང་བཅས་པ་དང་། རྐང་འཛིན་ལོངས་སྤྱོད་རྣམ་དག་གཉིས་ཡོད་པ་ལས། དང་པོ་ངོས་
གཟུང་བ་ནི། ཞི་གཟའ་གཉིས་ཀྱི་ནི་མྱུར་རྐང་འགྲོས་བཞི་རྫོགས་པའི་རྟག་པའི་ལོངས་སྤྱོད་ཉིད་
ཡིན་ལ། དྲག་གཟའ་གསུམ་གྱི་ནི་ཉི་མའི་ཉིན་ཞག་གི་རྟག་པའི་ལོངས་སྤྱོད་ཉིད་ཡིན་ནོ། །
གཉིས་པ་ནི། ཞི་གཟའ་གཉིས་ཀྱི་ནི་རྐང་འཛིན་རྟག་པའི་ལོངས་སྤྱོད་ཉི་མ་དག་པས་སྦྱངས་
པ་དང་། དྲག་གཟའ་གསུམ་གྱི་ནི་ཉི་མ་བར་བ་ལ་དྲག་གཟའ་རང་རང་གི་དལ་བ་དག་པས་སྦྱངས་
པ་ཉིད་ཡིན་ནོ། །གཉིས་པ་གཟུང་བྱ་རྐང་པའི་རང་བཞིན་ལ། རྒྱུ་སྐར་ཕྱེད་དང་བཅུ་བཞི་མཚོན་པའི་
གནས་བཅུ་བཞི་རེ་ཡོད་པ་ཡིན་ནོ། །གསུམ་པ་ནི་སྔ་རྐང་དུ་ཟོས་པ་དང་། ཕྱི་རྐང་དུ་མ་ཟོས་པ་འཛིན།
བཞི་པ་ནི་ཟླ་རྐང་དང་མཚུངས། །
གཉིས་པ་ལ། ཟླ་རྐང་ལ་བསྟེན་ནས་ཚེས་རྣམ་དག་དུ་ཏུ་བསྒྲུབ་པ་དང་། གཟའ་ལྔ་སོ་སོའི་
མྱུར་བ་དག་པ་བསྒྲུབ་ཚུལ་གཉིས། དང་པོ་ལ། ཕྲ་བ་ཚེས་ཀྱི་ཆ་ཤས་ལ་བསྟེན་ནས་བསྒྲུབ་པ་དང་།
རགས་པ་ཟླ་བའི་ཆ་ཤས་ལ་བསྟེན་ནས་སྒྲུབ་པ་གཉིས། དང་པོ་ནི། ཕྱོགས་གཅིག་ལ་དཔེར་མཚོན་
ན༑ ཚེས་ཀྱི་རྟག་པའི་ལོངས་སྤྱོད་གཅིག་གི་སྟེང་དུ་རིམ་པའི་སྔ་རྐང་དང་པོའི་ཆུ་ཚོད་ལྔ་དང་། སྔ་
རྐང་གཉིས་པའི་སྟེང་ནས་གསུམ་སྟོང་བདུན་བརྒྱ་བརྒྱད་བཅུའི་ཆ་ཤས་གཅིག་སྤྱོད་པས་ཚེས་་་་་་་
གཅིག་རྫོགས། ཚེས་གཉིས་པ་ལ་སྔ་རྐང་གཉིས་པའི་སྟེང་ནས་སུམ་སྟོང་བདུན་བརྒྱ་བརྒྱད་བཅུའི་
207



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
ཆ་གཅིག་ཆད་པའི་ལྷག་མ་རིལ་པོ་དང་། སྔ་རྐང་གསུམ་པའི་སྟེང་ནས་སུམ་སྟོང་བདུན་བརྒྱ་བརྒྱད་
བཅུའི་ཆ་ཤས་གཉིས་སྤྱོད། ཚེས་གསུམ་པ་ལ་སྔ་རྐང་གསུམ་པའི་སྟེང་ནས་སུམ་སྟོང་བདུན་བརྒྱ་
བརྒྱད་ཅུའི་ཆ་ཤས་གཉིས་ཆད་པའི་ལྷག་མ་རིལ་པོ་དང་། སྔ་རྐང་བཞི་པའི་སྟེང་ནས་སུམ་སྟོང་
བདུན་བརྒྱ་བརྒྱད་ཅུའི་ཆ་ཤས་གསུམ་སྤྱོད་པ་ཡིན་ནོ། །དེ་བཞིན་དུ་རིགས་པས་བསྒྲེས་ཏེ། ཚེས་
དྲུག་པ་ལ་སྔ་རྐང་དྲུག་པའི་སྟེང་ནས་སུམ་སྟོང་བདུན་བརྒྱ་བརྒྱད་བཅུའི་ཆ་ཤས་ལྔ་ཆད་པའི་ལྷག་
མ་རིལ་པོ་དང༌། སྔར་སྔ་རྐང་བདུན་པའི་སྟེང་ནས་སུམ་སྟོང་བདུན་བརྒྱ་བརྒྱད་ཅུའི་ཆ་ཤས་དྲུག་
སྤྱོད་པ་ཡིན། ཚེས་བདུན་པ་ལ་སྔ་རྐང་བདུན་པའི་སྟེང་ནས་སུམ་སྟོང་བདུན་བརྒྱ་བརྒྱད་ཅུའི་ཆ་
ཤས་དྲུག་ཆད་པའི་ལྷག་མ་རིལ་པོ་སྤྱོད་ཅིང་འདི་ཡན་ཆད་རིམ་པའི་སྔ་རྐང་ཡིན་པས་ནོར་དུ་འགྱུར་
ལ། ཚེས་བདུན་པ་འདིའི་རྐང་བཟུང་སྡུན་མའི་ཆ་ཤས་བཟུང་སྟེ་རིམ་པའི་ཕྱིར་ཕྱི་རྐང་རྣམས་ལ་བུ་
ལོན་དུ་འགྱུར་བས་ན། རིམ་པའི་ཕྱི་རྐང་དང་པོའི་སྟེང་ནས་སུམ་སྟོང་བདུན་བརྒྱ་བརྒྱད་ཅུའི་ཆ་ཤས་
བདུན་བུ་ལོན་དུ་འགྱུར་བ་ཡིན། དེ་བཞིན་དུ་རིམ་པའི་ཕྱི་རྐང་རྣམས་ཀྱང་རིམ་པས་རྫོགས་ནས།
རིམ་མིན་གྱི་སྔ་རྐང་དང་པོ་ནས་བཟུང་སྟེ་བདུན་པའི་བར་ལོངས་སྤྱོད་རྣམས་རྟག་ལོངས་ཀྱི་སྟེང་དུ་
བུ་ལོན་དུ་འགྱུར་ཞིང་། ཚེས་ཉེར་གཅིག་པ་དེའི་རྐང་བཟུང་སྤུན་མའི་ཆ་ཤས་ནས་རིམ་མིན་གྱི་ཕྱི་
རྐང་དང་པོའི་སྟེང་ནས་སུམ་སྟོང་བདུན་བརྒྱ་བརྒྱད་ཅུའི་ཆ་ཤས་ཉེར་གཅིག་ནོར་དུ་འགྱུར་ཤིང་་་་་
ཞིང་དེ་བཞིན་དུ་རིམ་མིན་གྱི་ཕྱི་རྐང་གཞན་རྣམས་ཀྱང་ནོར་དུ་འགྱུར་བ་སྔ་མའི་རིགས་པས་ཤེས་
དགོས་སོ། །དེ་ལྟར་རིམ་པ་དང་རིམ་མིན་ལུགས་འབྱུང་དང་ལུགས་ཟློག་དུ་ལན་མང་དུ་འཁོར་བས་
ཚེས་སུམ་སྟོང་བདུན་བརྒྱ་བདུན་ཅུ་རྩ་དགུའི་ཉིན་རིམ་མིན་གྱི་ཕྱི་རྐང་དྲུག་པའི་སྟེང་ནས་སུམ་སྟོང་
བདུན་བརྒྱ་བརྒྱད་ཅུའི་ཆ་ཤས། སུམ་སྟོང་བདུན་བརྒྱ་བརྒྱད་བཅུ་རྩ་བརྒྱད་མ་ཚང་བའི་ལྷག་མ་རིལ་
པོ་དང་། རིམ་མིན་གྱི་ཕྱི་རྐང་བདུན་པའི་སྟེང་ནས་སུམ་སྟོང་བདུན་བརྒྱ་བརྒྱད་ཅུའི་ཆ་ཤས་གཅིག་
མ་རྟོགས་གཏོགས་པ་རྐང་འཛིན་སྡུན་མའི་ལོངས་སྤྱོད་དུ་ཉེ་བར་ལོངས་སྤྱོད། དེའི་ཕྱི་ཉིན་ཚེས་
སུམ་སྟོང་བདུན་བརྒྱ་བརྒྱད་བཅུ་པ་དེ་ལ་རིམ་མིན་གྱི་ཕྱི་རྐང་བདུན་པའི་སྔར་གྱི་ལྷག་མ་སུམ་སྟོང་
བདུན་བརྒྱ་བརྒྱད་ཅུའི་ཆ་ཤས་གཅིག་ལུས་པ་དེ་རྐང་པ་རིལ་པོའི་ཚུལ་དང་། རིམ་པའི་སྔ་རྐང་དང་
པོ་ཚང་བར་རྐང་བཟུང་སྡུན་མའི་ལོངས་སྤྱོད་ཀྱི་ཚུལ་དུ་ཉེ་བར་སྤྱོད་པ་ཡིན། དེས་ཆ་ཤས་ཀྱི་འཁོར་
208



བློ་གྲོས་དཔལ།
པོད་དང་པོ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
ལོ་ལན་གཅིག་འཁོར་བ་ཡིན་པས། དེའི་ཕྱི་ཉིན་ཚེས་གཅིག་ལ་རིམ་པའི་སྔ་རྐང་གཉིས་པ་རྐང་པ་
རིལ་པོའི་ཚུལ་དང་། རྐང་པ་གསུམ་པའི་སུམ་སྟོང་བདུན་བརྒྱ་བརྒྱད་ཅུའི་ཆ་ཤས་གཅིག་རྐང་བཟུང་
སྣུན་མའི་ལོངས་སྤྱོད་དུ་སྤྱོད་པ་ལས་སོགས་པ་གོང་གི་རིགས་པས་ཤེས་དགོས་ཤིང་། རྐང་མཚམས་
སུ་རྐང་པ་རིལ་པོ་དང༌། རྐང་བཟུང་སྡུན་མའི་ཆ་ཤས་ནོར་བུ་ལོན་མི་མཚུངས་པས་གོང་བཞིན་དུ་
ལེགས་པར་ཤེས་པར་བྱའོ། ། །
གཉིས་པ་རགས་པ་ཟླ་བའི་ཆ་ཤས་ནི། གོང་བཞིན་དུ་ཤིན་ཏུ་ཞིབ་པར་བརྩི་མི་ནུས་ན། ཚེས་
དང་པོ་དེ་ལ་རིམ་པའི་སྔ་རྐང་དང་པོ་རྐང་པ་རིལ་པོར་སྤྱོད་སྔར་(སྔ་རྐང་གཉིས་པའི་སྟེང་ནས་དུས་
ཉིའི་ཆ་ཤས་གཅིག་རྐང་བཟུང་སྡུན་མའི་ལོངས་སྤྱོད་དུ་སྤྱོད། དེ་བཞིན་དུ་ཚེས་རེ་ལ་སྔ་མའི་ཆ་ཤས་
ཀྱིས་ཆད་པའི་རྐང་པ་རིལ་པོ་རེ་དང་། རྐང་བཟུང་སྡུན་མའི་དུས་ཉིའི་ཆ་ཤས་རེ་ཟླ་བ་གཅིག་གི་
བར་དུ་སྤྱོད། ཟླ་བ་གཉིས་ལ་སོགས་པ་རྣམས་ལ་གཞན་སྔ་མ་དང་འདྲ་བ་ལས། རྐང་བཟུང་སྟུན་
མའི་དུས་ཉིའི་ཆ་ཤས་གཉིས་དང་གསུམ་དང་བཞི་ལས་སོགས་པ་བརྒྱ་ཉེར་དྲུག་གི་བར་ཟླ་བ་རེ་
རེ་དང་བྲང་སྤྲད་ལ་སྤྱོད་པ་ནི་རིགས་པས་བསྒྲེས་ཏེ་ཤེས་པར་བྱའོ། ། དིང་སང་གི་ལྔ་བསྡུས་ཀྱི་ཆ་
ཤས་རྩིས་ནི། རགས་པ་ཟླ་བའི་ཆ་ཤས་འདིའི་དབང་དུ་བྱས་ནས་དུས་ཉིས་བགོད་པ་ལ་སོགས་
པ་ཡིན་ནོ། །དེ་ཟླ་རྐང་ལ་བསྟེན་བརྟེན་པའི་རྩིས་ཕྲ་རགས་གང་ཡིན་ཀྱང༌། དེ་ཚེས་ཀྱི་རྟག་པའི་
ལོངས་སྤྱོད་ཀྱི་སྟེང་དུ་སྣོན་འབྲིད་བྱས་པའི་རྗེས་སུ་ཉི་རྐང་ལས་བྱུང་པའི་ལོངས་སྤྱོད་སྣོན་འབྲིད་
བྱས་པས་ཚེས་རྣམ་པར་དག་པར་འགྱུར་བ་ནི་རིགས་པའོ། །
གཉིས་པ་ལ། མིག་དམར་གྱི་མྱུར་རྩིས་རྒྱས་པར་བཤད། གཟའ་གཞན་རྣམས་ཀྱི་མྱུར་རྩིས་
དེས་མཚོན་པའི་ཚུལ། རྐང་པའི་བསྒྱུར་བགོད་ཀྱི་དམིགས་ ག་བ]སལ་ཟུར་དུ་བསྟན་པ་དང་
གསུམ། དང་པོ་ལ་བཞི་ཡོད་པ་ལས་འཛིན་བྱེད་རྐང་འཛིན་གྱི་ལོངས་སྤྱོད་ནི། ཉི་མའི་ཉིན་ཞག་
གཅིག་གི་ལོངས་སྤྱོད་ཆུ་ཚོད་བཞི་དང་ཆུ་སྲང་ཉེར་དྲུག་ལ་སོགས་པ་རྐང་འཛིན་ལོངས་སྤྱོད་བུ་ལོན་
དང་བཅས་པ་ཡིན་པ་ལ། དེ་ལ་མིག་དམར་རང་གི་དལ་བ་དག་པས་སྤངས་པའི་ལྷག་མ་ནི་རྐང་
འཛིན་ལོངས་སྤྱོད་རྣམ་པར་དག་པ་ཡིན་པས། རིམ་པའི་རྐང་པ་བཅུ་གསུམ་པ་ཡན་ཆད་ལ་རྐང་
འཛིན་སྐར་མ་རེ་རེས་མྱུར་རྐང་རེ་རེ་འཛིན་པ་ཡིན་ལ། རིམ་པའི་རྐང་པ་བཅུ་བཞི་པ་ལ་རྐང་འཛིན་
209



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྐར་མ་ཕྱེད་ཀྱི་ཆུ་ཚོད་སུམ་ཅུ་རྐང་པ་འཛིན་པ་ཡིན་ནོ། །དེའི་དོན་ཡང་ལོ་གཅིག་ལ་མིག་དམར་གྱི་
མྱུར་རྐང་འགྲོས་བཞི་རྫོགས་པ་སྤྱི་ལྡོག་ནས་ཡིན་ལ། དེའི་བར་ལ་མིག་དམར་རང་གི་དལ་བ་དག་
པས་ཇི་ཙམ་སྤྱད་པ་དེ། བུ་ལོན་དུ་འགྱུར་བས་ཉི་མས་རྗེས་སྙེགས་ཏེ་བུ་ལོན་བསམ་དགོས་པ་ཡིན།
འགྲོས་བཞི་ཞེས་པའང་། མིག་དམར་རྒྱ་སྐར་གཅིག་གི་སྟེང་དུ་ཉི་མ་དང་ལྷན་གཅིག་ཏུ་འཚོགས་པ་
ནས་འགྲོས་བཞིའི་མགོ་བརྩོམ་པ་ཡིན་ལ་དེ་ཡང་ཉི་མ་རྒྱུ་སྐར་ལ་ལོངས་སྤྱོད་པ་འགྱོགས་[མགྱོགས]
པས་ཤར་ཕྱོགས་སུ་འཕགས་ཏེ་སྐར་ཁོངས་བཅུ་རྫོགས་པའི་ཚེ་མིག་དམར་གྱིས་རིམ་པའི་སྔ་རྐང་
གནས་བཅུའི་བདག་ཉིད་དེ་རྫོགས་ལ་ཁ་ཤོར་དུ་ཕྱོགས་པའི་མྱུར་འགྲོས་ཞེས་ཀྱང་བརྗོད་པ་ཡིན་
ནོ༑ ༑དེའི་སྟེང་དུ་རྒྱུ་སྐར་ཕྱེད་དང་བཞི་སྤྱད་པའི་ཚེ་རིམ་པའི་ཕྱི་རྐང་གི་གནས་བཞི་རྫོགས་པས་དེའི་
བར་ལ་ཁ་ལྷོར་ཕྱོགས་པའི་དལ་འགྲོས་ཞེས་བརྗོད་པ་ཡིན། དེ་ཡང་རིམ་པའི་སྔ་རྐང་དུ་ནོར་ཇི་
ཙམ་འཕེལ་བ་དེ་ཕྱི་རྐང་དུ་བུ་ལོན་འཕེལ་བའམ་ནོར་འགྲིབ་པ་པོས་(སོབས་}ཏེ་དལ་བ་དག་པའི་
སྟེང་དུ་རྩིས་འགྲིག་པ་ཡིན་པས་འཁོར་ཕྱེད་དོར་དགོས་པའི་རྒྱུ་མཚན་ཡང་དེ་ཡིན་ནོ། །ཡང་གོང་གི་
སྟེང་དུ་རྒྱུ་སྐར་ཕྱེད་དང་བཞིའི་ཁྱད་ཞུགས་པས་རིམ་མིན་གྱི་སྔ་རྐང་རྫོགས་པ་དང༌། ཁ་ནུབ་ཏུ་
ཕྱོགས་པའི་འཁྱོག་འགྲོས་རྫོགས་པ་རྣམས་དུས་མཚུངས། དེ་ནས་ཉི་མས་མིག་དམར་གྱི་རྗེས་ཟིན་
པ་དང༌། རིམ་མིན་གྱི་ཕྱི་རྐང་གི་གནས་བཅུ་རྫོགས་པ་དང་། ཁ་བྱང་དུ་ཕྱོགས་པའི་འབྱུང་འགྲོས་
རྫོགས་པ་རྣམས་དུས་མཚུངས། །རིམ་མིན་གྱི་སྔ་རྐང་དུ་བུ་ལོན་འཕེལ་བ་དེ། ཕྱི་རྐང་དུ་ནོར་འཕེལ་
བའི་བུ་ལོན་འགྲིབ་པ་སོབས་ཏེ་དལ་བ་དག་པའི་སྟེང་དུ་རྩིས་འགྲིག །དེས་འགྲོས་བཞི་ཚར་གཅིག་
རྫོགས་པ་ཡིན་ནོ། ། དྲག་གཟའ་གཞན་གཉིས་ཀྱི་འགྲོས་བཞི་བྱེད་ཚུལ་ཀྱང་འདི་ལས་རྗེས་སུ་
དཔགས་ཏེ་བློ་དང་ལྡན་པ་རྣམས་ཀྱིས་ཤེས་པར་བྱའོ། །ཞི་གཟའ་གཉིས་ཀྱི་འགྲོས་བཞི་ནི་འཇུག་
རིངས་་མཇུག་རིང་དང་མཚུངས་སོ། །ཐམས་ཅད་ཀྱི་རིམ་མིན་གྱི་སྔ་རྐང་དང་པོ་ལ་རྐང་འཛིན་ཆུ་
ཚོད་སུམ་ཅུ་དང༌། རྐང་པ་གཉིས་པ་ལ་སོགས་རྣམས་ལ་རྐང་འཛིན་རྒྱུ་སྐར་རེ་རེ་འབྱུང་དགོས་
པ་ཡིན་ནོ། །
གཉིས་པ་བཟུང་བྱ་རྐང་པའི་རང་བཞིན་ནི། རིམ་པའི་རྐང་གནས་དང་པོ་ལ་ཆུ་ཚོད་ཉེར་བཞི
གཉིས་པ་དང༌། གསུམ་པ་བཞི་པ་རྣམས་ལ་ཉི་ཤུ་རྩ་གསུམ་རེ། ལྔ་པ་དང་དྲུག་པ་ལ་ཉེར་གཅིག
210



པོད་དང་པོ།
བློ་གྲོས་དཔལ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
བདུན་པ་ལ་བཅོ་བརྒྱད། བརྒྱད་པ་ལ་བཅོ་ལྔ། དགུ་པ་ལ་བཅུ་གཅིག བཅུ་པ་ལ་གསུམ། ཕྱིར་རྐང་
དང་པོ་ལ་བཅུ་གཅིག གཉིས་པ་ལ་སུམ་བཅུ་རྩ་བརྒྱད། གསུམ་པ་ལ་བརྒྱད་བཅུ། བཞི་པ་ལ་ལྔ་བཅུ་
རྩ་གསུམ་སྟེ་དེ་ལྟར་ན་རིམ་པའི་གནས་བཅུ་བཞི་ཡིན་ལ། རིམ་མིན་ཀྱང་ལུགས་ཟློག་ཏུ་རྩིས་པས་
འབྱུང་ངོ༌། །
གསུམ་པ་ཇི་ལྟར་བསྟན་པའི་ཚུལ་ནི། རྐང་འཛིན་ལོངས་སྤྱོད་རྣམ་དག་དེ། མྱུར་རྐང་དང་པོའི་
ཆུ་ཚོད་ཉེར་བཞིས་བསྒྱུར། དེ་ལ་དྲུག་ཅུས་བགོས་པས་ཐོབ་ནོར་ནི་ཉིན་ཞག་གཅིག་གི་མྱུར་རྐང་
ལས་བྱུང་བའི་ལོངས་སྤྱོད་ཡིན་ལ། དེ་བཞིན་དུ་རྐང་པ་གཉིས་པའི་ཉེར་གསུམ་པ་ལ་སོགས་པ་
སྐབས་སུ་གང་ལ་བབ་པའི་རྐང་པས་བསྒྱུར་ཏེ། རྐང་པ་བཅུ་གསུམ་པ་ཡན་ཆད་ལ་དྲུག་ཅུས་བགོས་
པས་ཐོབ་ནོར་ནི་རྐང་པ་ལས་བྱུང་བའི་ལོངས་སྤྱོད་ཡིན། རིམ་པའི་རྐང་པ་བཅུ་བཞི་པ་དང༌། རིམ་
མིན་གྱི་རྐང་པ་དང་པོ་ལ་ཆུ་ཚོད་སུམ་ཅུས་བགོད་པ་ནི་ཁྱད་པར་ཡིན་ནོ། །དེ་ཡང་རྐང་འཛིན་སྐར་
མ་གཅིག་ཏུ་ལོངས་པའི་ཆུ་ཚོད་དྲུག་ཅུ་ལྟ་བུ་དེ། རྐང་པ་དང་པོའི་ཆུ་ཚོད་ཉེར་བཞི་ལྟ་བུས་བསྒྱུར་
ནས་དྲུག་ཅུས་བགོས་པས། རྐང་པའི་ཆུ་ཚོད་ཉེར་བཞི་པོ་ཉིད་ཐོབ་ལ། དེ་ཉིད་ཞག་སོ་སོའི་ཆ་ཕྲ་
མོར་བསིལ་ཏེ་རྟོགས་པར་བྱ་བའི་ཕྱིར། རྐང་འཛིན་ལོངས་སྤྱོད་རྣམ་དག་དེ་རྐང་པས་བསྒྱུར་ནས་
བགོས་པའི་འབྲས་བུ་ནི་ཞག་རེའི་རྐང་པའི་ལོངས་སྤྱོད་ཡིན་པ། གོང་དུ་དལ་རྐང་གི་སྐབས་སུ་
འབྱུང་བ་མེ་ཟླས་བགོད་པ་དང༌། འདིར་དྲུག་ཅུའམ་སུམ་ཅུས་བགོས་པ་{བ} རྗེ་བ་མ་རྟོགས་
[གཏོགས་རྣམ་བཞག་མཚུངས་སོ། །
བཞི་པ་བཟུང་བའི་རྐང་པ་སྦྱིན་དོར་བྱ་བའི་ཚུལ་ནི། གཟའ་རང་རང་གི་རྐང་པའི་ལོངས་སྤྱོད་
རྣམས་རང་རང་གི་དལ་བ་དག་པའི་སྟེང་དུ་རིམ་པའི་སྔ་རྐང་དང་། རིམ་མིན་གྱི་ཕྱི་རྐང་ལ་རྒྱུ་བའི་
ཚེ་ནོར་དུ་འགྱུར་ཞིང་། རིམ་མིན་གྱི་སྔ་རྐང་དང་རིམ་པའི་ཕྱིར་ཕྱི་རྐང་ལ་རྒྱུ་བའི་ཚེ་བུ་ལོན་དུ་དོར་
བས་མྱུར་བ་དག་པར་འགྱུར་བ་ཡིན་ནོ། །
གཉིས་པ་ནི། གཟའ་གཞན་རྣམས་ཀྱི་རྐང་འཛིན་ལོངས་སྤྱོད་རྣམ་པར་དག་པ་དེ་རང་རང་གི་
མྱུར་རྐང་གང་ལ་བབ་པ་དེས་བསྒྱུར་ནས། རིམ་པའི་རྐང་པ་བཅུ་གསུམ་པ་ཡན་ཆད་དང་། རིམ་མིན་
གྱི་རྐང་པ་དང་པོ་མ་རྟོགས་གཏོགས་པ་རྣམས་ལ་དྲུག་བཅུས་བགོ་ཞིང༌། རིམ་པའི་རྐང་པ་བཅུ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བཞི་པ་དང༌། རིམ་མིན་གྱི་རྐང་པ་དང་པོ་གཉིས་ལ་སུམ་ཅུས་བགོས་པའི་འབྲས་བུ་ནི་རང་རང་གི་
ཉིན་ཞག་གཅིག་གི་མྱུར་རྐང་ལས་བྱུང་པའི་ལོངས་སྤྱོད་ཡིན་ལ། དེ་རྣམས་རང་རང་གི་དལ་བ་དག་
པའི་སྟེང་དུ། རིམ་པའི་སྔ་རྐང་དང༌། རིམ་མིན་གྱི་ཕྱི་རྐང་ལ་ནོར་དུ་བྱིན་ཞིང་། རིམ་མིན་གྱི་སྔ་རྐང་
དང་རིམ་པའི་ཕྱི་རྐང་ལ་བུ་ལོན་དུ་སྦྱངས་པས་རང་རང་གི་མྱུར་བ་དག་པར་འགྱུར་རོ། །དེ་ཡང་། ཞི་
གཟའ་གཉིས་ཀྱི་མྱུར་རྐང་འགྲོས་བཞི་རྫོགས་པའི་རྟག་པའི་ལོངས་སྤྱོད་ནི་རྐང་འཛིན་ལོངས་སྤྱོད་
བུ་ལོན་དང་བཅས་པ་ཡིན་ལ། དེ་ནས་རྐང་འཛིན་ལོངས་སྤྱོད་རྣམ་དག་དུ་བསྒྲུབ་པ་ལ། ཁ་ཅིག་ན་
རེ༑ ཉི་མ་བར་པས་སྦྱངས་པས་རྣམ་དག་འབྱུང་ཟེར་ཡང་། མི་འཐད་དེ། མིག་སྐར་དང་མི་མཐུན་
པའི་ཕྱིར་རོ། །དེས་ན་རང་ལུགས་ལ་ཉི་མ་དག་པས་སྦྱངས་པས་དག་པར་འགྱུར་བ་ཡིན་ནོ། དེ་ལ་
གཟའ་སོ་སོའི་མྱུར་རྐང་ནི། ཟླ་སྐྱེས་མི་བོདག་མི་བདག་ཚེས། །ཤེད་བུ་མྱོང་བྱེད་བདེ་བྱེད་ཕྱིར། །
འབྱུང་མཁའ་རྩ་བར་མཚོ་དབང་ཕྱུག །མཁའ་མིག་ནོར་ལག་ཆུ་མེ་འོ། །སྒྲ་མཁན་ཕྱོགས་ཕྱོགས་བུ་
ག་སྦྲུལ། །དུས་དུས་འཁྲིག་པ་འོད་དཀར་ཅན། །རྩ་བར་མེ་དང་དུས་སུ་བུག།དྲག་པོ་མི་བདག་ཐུབ་
པའོ། །སྦྱིན་བྱེད་བླ་མ་དེ་ཉིད་གསུམ། །རྒྱལ་བ་གཉིས་དང་ལག་མིག་གཉིས། །སྐྱོན་ཚེས་བརྒྱད་དང་
རྩ་བ་རོ། །མཁའ་མེ་སྲིན་བུག་མེ་རིའོ། །དལ་བུས་བགྲོད་པའི་དུས་མདའ་འབྱུང་། །རིག་བྱེད་ཆུ་བོ་
མིག་ལག་མཁའ། །རྩ་བར་མིག་དང་རིག་བྱེད་འབྱུང་། །དུས་དང་ཀླུ་དང་ཡོན་ཏན་ནོ། །དེ་ལྟར་རིམ་
པ་ལུགས་འབྱུང་དང༌། །རིམ་མིན་རྐང་པ་ལུགས་ཟློག་འཛིན། །ཞེས་པ་ལྟར་ཡིན་ནོ། །
གསུམ་པ་ནི། ལྷག་པའི་མྱུར་རྐང་དགུ་པ་དང་། སྤེན་པའི་མྱུར་རྐང་བརྒྱད་པ་ལ་རྐང་གནས་
སྟོང་པ་ཡོད་པ་དེས་རྐང་འཛིན་གྱི་ལོངས་སྤྱོད་བསྒྱུར་བ་ནི། བསྒྱུར་བྱེད་སྟོངས་ན་བསྒྱུར་བྱ་དབྱི་
ཞེས་པ་ལྟར། བསྒྱུར་བྱ་རྐང་འཛིན་གྱི་ལོངས་སྤྱོད་དབྱི་བ་ནི་ཁྱད་པར་རོ། །རྩིས་ཀྱི་གྲུབ་པའི་མཐའ་
བཤད་པའི་བསྟན་བཅོས་མཁས་པ་རྣམས་དགའ་བར་བྱེད་པ་ལས་མྱུར་བ་དག་པ་བསྟན་པའི་ལེའུ་
སྟེ་གསུམ་པའོ།། །།
2i2



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
ལེའུ་བཞི་བ། །
ད་ནི་ཉིན་རེ་སྣོན་འབྲིད་ཆོ་ག་དང་ཞེས་བྱ་བའི་དོན་ནི། རྐང་པ་རྒྱུན་སྡོམས་ནས་རྩི་བའི་དབང་
དུ་བྱས་ན། །ཟླ་རྐང་གི་སྐབས་སུ་རྙེད་པ་མཉམ་ན་རིམ་པ་ནས་འཛིན་པ་དང་མི་མཉམ་ན་རིམ་མིན་
ནས་འཛིན་ཅིང་། དལ་མྱུར་གྱི་རྐང་པ་གཞན་རྣམས་ལ་འཁོར་ཕྱེད་མ་དོར་ན་རིམ་པ་དང༌། དོར་ན་
རིམ་མིན་ནས་འཛིན་པ་ཡིན། །གཟུང་བའི་རྐང་པ་སྦྱིན་དོར་བྱེད་ཚུལ་ཡང་། དལ་རྐང་གི་རིམ་པའི་
སྔ་རྐང་ལ་བུ་ལོན་ཇེ་མང་དུ་སོང་བའི་ཚུལ་གྱིས་སྦྱོང༌། ཕྱི་རྐང་ལ་བུ་ལོན་ཇེ་ཉུང་དུ་སོང་པའི་ཚུལ་
གྱིས་སྦྱོང་། རིམ་མིན་གྱི་སྔ་རྐང་ལ་ནོར་ཇེ་མང་ལ་སོང་བའི་ཚུལ་གྱིས་སྟེར། ཕྱི་རྐང་ལ་ནོར་ཇེ་ཉུང་
དུ་སོང་པའི་ཚུལ་གྱིས་སྟེར། མྱུར་རྐང་རྣམས་ཀྱི་རིམ་པའི་སྔ་རྐང་དུ་ནོར་ཇེ་མང་དུ་སོང་བའི་ཚུལ་
གྱིས་བྱིན། ཕྱི་རྐང་ལ་ནོར་ཇེ་ཉུང་དུ་སོང་བའི་ཚུལ་གྱིས་སྦྱིན། རིམ་མིན་གྱི་སྔ་རྐང་ལ་བུ་ལོན་ཇེ་མང་
དུ་སོང་བའི་ཚུལ་གྱིས་སྦྱངས། ཕྱི་རྐང་ལ་བུ་ལོན་ཇེ་ཉུང་དུ་སོང་བའི་ཚུལ་གྱིས་སྦྱངས་པས་རྣམ་པར་
དག་གོ །རྩིས་ཀྱི་གྲུབ་པའི་མཐའ་བཤད་པའི་བསྟན་བཅོས་མཁས་པ་རྣམས་དགའ་བར་བྱེད་པ་
ལས་ཉིན་རེ་སྣོན་འབྲིད་བྱེད་ཚུལ་བསྟན་པའི་ལེའུ་སྟེ་བཞི་པའོ།། །།
ལེའུ་ལྔ་བ།
ལེའུ་ལྔ་པ་ལ་སྡོམ་ཚིག་གི་སྒོ་ནས་མདོར་བསྟན། སོ་སོའི་རྣམ་བཞག་རྒྱས་པར་བཤད་པ་གཉིས།
༡ སྡོམ་ཚིག་གི་སྒོ་ནས་མདོར་བསྟན་པ།
དང་པོ་ནི། ལོ་དང་ཟླ་བ་ཡན་ལག་ལྔ། །སྒྲ་གཅན་དང་ནི་གཟའ་ལྔ་ཡི། །རྒྱུ་མཚན་རྒྱུད་མ་(ལ)
སྦྱར་ཏེ་བཤད། །ཅེས་པའོ། །
2i3



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
༢༽ སོ་སོའི་རྣམ་བཞག་རྒྱས་པར་བཤད་པ།
གཉིས་པ་ལ། ཐུན་མོང་གི་གཞི་ལོ་དག་པ་དང་། དེ་ལས་བྱུང་བའི་ཟླ་བ་དག་པ་དང་། ཡན་ལག་
ལྔའི་རྩིས་འཕྲོས་དང་བཅས་པ་དང་། སྒྲ་གཅན་གྱི་རྩིས་དང་། གཟའ་ལྔའི་རྩིས་རྒྱུད་ལ་སྦྱར་བ་དང་
དང་པོ་ལ་བསྟན་རྩིས་ཀྱི་རྣམ་བཞག་སྤྱིར་བསྟན་པ་དང༌། སྐབས་སུ་བབ་པའི་ལོ་དག་ངོས་
བཟུང་བ་གཉིས། དང་པོ་ལ། གསུང་རབ་སྤྱི་ནས་བཤད་པའི་བསྟན་རྩིས་དང༌། བྱེ་བྲག་དུས་
ཀྱི་འཁོར་ལོ་ནས་བཤད་པའི་བསྟན་རྩིས་གཉིས། །
དང་པོ་ལ། བསྟན་པའི་གནས་ཚད་ངོས་བཟུང་། འདས་ལོའི་གྲངས་བསྟན། མ་འོངས་པའི་ལོ་
གྲངས་བརྗོད། ད་ལྟ་གང་གི་དུས་ཡིན་ངོས་བཟུང་བ་དང་བཞི། དང་པོ་ནི། མདོ་སྡེ་བསྐལ་པ་བཟང་
པོ་ལས། སངས་རྒྱས་ཀྱི་བསྟན་པ་ལོ་སྟོང་དུ་གནས་པར་བཤད། གསེར་འཕྲེང་ཅན་གྱི་རྟོགས་བརྗོད་
དང༌། མཛོད་ཀྱི་མདོ་ཏྲིག་ཊཱིཀ་དེ་ལས་ཀྱང་དེ་དང་མཐུན་པར་བཤད། ཟླ་བ་སྙིང་པོས་ཞུས་པའི་མདོ་
དང༌། དགྲ་བཅོམ་པ་དགེ་འདུན་འཕེལ་གྱིས་རང་གི་སློབ་མ་ལ་ལུང་བསྟན་པའི་བསྟན་བཅོས་ལས་
ལོ་ཉིས་སྟོང་དུ་གནས་པར་བཤད། སྙིང་རྗེ་པད་དཀར་ལས། ལོ་སུམ་སྟོང་དུ་གནས་པར་བཤད།
དབྱིག་གཉེན་གྱི་འབུམ་ཏིག་་ཊིཀ།དུ་ལོ་ལྔ་སྟོང་དུ་གནས་པར་བཤད་པ་རྣམས་ལས། དང་པོ་རྣམས་
ནི་སྒྲ་ཇི་བཞིན་པར་མི་བཟུང་སྟེ། གལ་ཏེ་བཟུང་ན་ད་ལྟ་སངས་རྒྱས་ཀྱི་བསྟན་པ་མེད་དགོས་པ་
ལས་ཡོད་པར་མངོན་སུམ་གྱིས་གྲུབ་པའི་ཕྱིར། དེས་ན་ལུང་དེ་རྣམས་ཀྱི་དོན་ནི་འབྲས་བུའི་དུས་
དང་སྒྲུབ་པའི་དུས་ཀྱི་བསྟན་པ་ལ་དགོངས་པ་ཡིན་ནོ། །འདུལ་བ་ལས། སངས་རྒྱས་ཀྱི་བསྟན་པ་རྨ་
མེད་པ་ལོ་བཅུ་གཉིས་འབྱུང་ཤིང་ཞིང་། དེའི་རྗེས་སུ་དགོས་པའི་དབང་གིས་དྲུག་སྡེ་ལ་བསྟེན་
བརྟེན་ནས་བསླབ་པའི་གཞི་བཅས་པ་དང༌། རྗེས་སུ་བཅས་པ་རྣམས་འབྱུང་ངོ༌། །དགའ་བའི་
བཤེས་གཉེན་གྱི་རྟོགས་བརྗོད་ལས། ཡར་འཕེལ་གྱི་ཚེ་ལོ་དྲུག་བརྒྱ་པའི་བར་དུ་ཡང་གནས་པར་
བཤད། རང་ལུགས་ལ། འབུམ་ཊིཀ་ཀྱི་ ་ཊིཀ་གི་།རྗེས་སུ་འབྲངས་ནས་ཁས་ལེན་པ་ཡིན་ཏེ། སློབ་
214



བློ་གྲོས་དཔལ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། ། པོད་དང་པོ།
དཔོན་འཇམ་དཔལ་གྲགས་པས་ཀྱང་། ལོ་ལྔ་སྟོང་ལ་ལྔ་བརྒྱ་ཕྲག་བཅུར་བྱས་ནས་དང་པོ་གསུམ་
ལ་འབྲས་བུའི་དུས་ཞེས་བརྗོད་ཅིང་། དེ་ཡང་རིམ་པ་བཞིན་དུ་དགྲ་བཅོམ་པ་དང་། ཕྱིར་མི་འོང་དང་།
རྒྱུན་ཞུགས་མང་དུ་འབྱུང་པ་དང༌། ལྔ་བརྒྱ་ཕྲག་བར་པ་གསུམ་ལ་སྒྲུབ་པའི་དུས་ཞེས་བྱ་སྟེ་རིམ་
བཞིན་ལྷག་པ་ཤེས་རབ་ཀྱི་བསླབ་པ། ཏིང་ངེ་འཛིན་གྱི་བསླབ་པ། ཚུལ་ཁྲིམས་ཀྱི་བསླབ་པ་ལ་ཉེ་
བར་སྤྱོད་པ་མང་དུ་འབྱུང༌། དེ་ནས་ལྔ་བརྒྱ་ཕྲག་ཐ་མ་གསུམ་ལ་ལུང་གི་དུས་ཞེས་བྱ་སྟེ། མངོན་
པ་དང༌། མདོ་སྡེ་དང༌། འདུལ་བ་ལ་སྤྱོད་པ་མང་དུ་འབྱུང་བས་སོ། །ལྔ་བརྒྱ་ཕྲག་ཐ་མ་གཅིག་ནི་
རྟགས་ཙམ་འཛིན་པའི་དུས་ཞེས་བྱ་སྟེ། ལྟ་སྤྱོད་རྣལ་མ་དང་མི་ལྡན་ཞིང་། རབ་ཏུ་བྱུང་པའི་རྟགས་ཆ་
ལུགས་ཙམ་འཛིན་པས་སོ། །
གཉིས་པ་ལ་ལུགས་མང་དུ་སྣང་ཡང་། བསྟན་པའི་མངའ་བདག་ས་སྐྱ་པ་རྗེས་འབྲང་དང་
བཅས་པའི་ལུགས་དང་། ཁ་ཆེའི་གསོད་སྙོམས་པ་ཆེན་པོ་ཤཱཀྱ་ཤྲཱི་བྷ་དྲའི་ལུགས་གཉིས། དང་པོ་ནི།
ལུགས་ཆེན་པོ་ཞེས་བྱ་བའི་བསྟན་བཅོས་རྒྱལ་པོའི་ལོ་བཅོས་རིམ་པར་འབྱུང་བ་དེའི་རྗེས་སུ་འབྲངས་
ནས་རྗེ་བསོད་ནམས་རྩེ་མོས་ལེགས་པར་བརྩིས་ཤིང་། དེའི་རྗེས་སུ་ཆོས་རྗེ་ས་སྐྱ་པཎྜི་ཏས། རྗེ་
བཙུན་ཆེན་པོ་གྲགས་པ་རྒྱལ་མཚན་དག་པའི་ཞིང་དུ་གཤེགས་པའི་རྗེས་སུ། ཕྱོགས་ཀྱི་དགེ་བའི་
བཤེས་གཉེན་མང་པོ་སྤྱན་དྲངས་ཏེ་ཆོས་འཁོར་བསྐོར་བའི་དུས་བྱི་བའི་ལོ་ལ་བརྩིས་པ་ལ། སྟོན་པ་
མེ་མོ་ཡོས་ལ་ལྷུམས་སུ་ཞུགས་ས་ཕོ་འབྲུག་ལ་སྐུ་བལྟམས། ཆུ་ཕོ་སྟག་ལ་སངས་རྒྱས། མེ་མོ་ཕག་
གི་དཔྱིད་ཐའི་ས་གའི་ཉ་ལ་མྱ་ངན་ལས་འདའ་བའི་ཚུལ་བསྟན། དེ་ནས་ཆོས་ཀྱི་རྗེ་ས་པཎ་གྱིས་
རྩིས་པའི་བར་ལ་ལོ་སུམ་སྟོང་སུམ་བརྒྱ་ལྔ་བཅུ་འདས། དེའི་རྗེས་སུ་ཆོས་རྗེ་བུ་སྟོན་རིན་པོ་ཆེས་
ཕར་ཕྱིན་གྱི་ཊིཀྐ་མཛད་པའི་དུས་ས་མོ་ལུག་གི་ལོ་ལ་བརྩིས་པ་ལ་སུམ་སྟོང་བཞི་བརྒྱ་ལྔ་བཅུ་རྩ་
གཉིས་འདས། དེའི་རྗེས་སུ་འབྲངས་ནས་བརྩིས་ན། ད་ལྟའི་ཡོངས་འཛིན་ཞེས་པ་ཆུ་ཕོ་བྱི་བའི་
ལོ་ཡན་ཆད་ལ་སུམ་སྟོང་དྲུག་བརྒྱ་ཉི་ཤུ་རྩ་ལྔ་འདས་པ་ཡིན་ནོ། །འདིར་མཁས་པ་ཆེན་པོ་མགོས་
ལོ་ཙཱ་བ་གཞོན་ནུ་དཔལ་ན་རེ། སྤྱིར་སངས་རྒྱས་ཀྱི་བསྟན་པའི་གནས་ཚད་ཟླ་བ་སྙིང་པོས་ཞུས་
པའི་མདོ་དང་
། དགྲ་བཅོམ་པ་དགེ་འདུན་འཕེལ་གྱི་བསྟན་བཅོས་ཀྱི་རྗེས་སུ་འབྲང་དགོས་ཤིང་། དེ་
ཡང་སྟོན་པ་མྱ་ངན་ལས་འདས་ནས་ལོ་ཉིས་སྟོང་ན་ལི་ཡུལ་གྱི་སྐྱེ་བོ་རྣམས་དད་པ་མེད་པའི་རྐྱེན་
215



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གྱིས་སངས་རྒྱས་ཀྱི་བསྟན་པ་ནུབ་ཅིང་། དེའི་དུས་སུ་བོད་ཀྱི་རྒྱལ་པོ་རྒྱ་རྗེའི་བུ་མོ་ཆུང་མར་བླངས་
པ་གཙུག་ལག་ཁང་བདུན་རྩིག་པ་ཞིག་འབྱུང་བར་བཤད་པས། དེ་ནི་རྒྱལ་པོ་མེས་ཨག་ཚོམས་སམ།
ཁྲི་ལྡེ་གཙུག་བརྟན་ཡིན་པས། དེ་བྱོན་པ་ནས་དིང་སང་གི་བར་ལ་ལོ་བདུན་བརྒྱ་ལྷག་གཅིག་སོང་
བས་སྟོན་པ་མྱ་ངན་ལས་འདས་ནས་དིང་སང་གི་བར་ལ་ལོ་ཉིས་སྟོང་བདུན་བརྒྱ་ལྷག་གཅིག་སོང་
བ་ངེས་པ་ཅན་ཡིན་པའི་ཕྱིར། གོང་གི་འདས་ལོ་མང་པོར་བརྗོད་པའི་བསྟན་རྩིས་འདི་ལ་རྒྱལ་
རབས་ཀྱི་ཡི་གེ་རྙིང་པ་ཙམ་ལ་བསྟེན་པ་མ་རྟོགས་གཏོགས་ཡིད་བརྟན་པའི་སྙིང་པོ་མེད་དེ་ཞེས་
གསུང་ངོ༌། །དེ་ནི་མི་འཐད་དེ། ལྷ་མོ་དྲི་མ་མེད་པ་ལུང་བསྟན་པའི་མདོ་ལས། ང་མྱ་ངན་ལས་འདས་
ནས་ལོ་ཉིས་སྟོང་ལྔ་བརྒྱ་ན་གདོང་དམར་ཅན་གྱི་ཡུལ་དུ་དམ་པའི་ཆོས་རྒྱས་པར་འགྱུར་རོ། །ཞེས་
བོད་ཡུལ་དུ་སངས་རྒྱས་ཀྱི་བསྟན་པ་འབྱུང་བར་བཤད་པའི་ཕྱིར། །རྦ་བཞེད་ལས། གདོང་དམར་
ཅན་གྱི་ཡུལ་རྒྱ་ནག་ལ་བཤད་གསུངས་པ་ལ་ཡང་འགལ་བ་མེད་དེ། ཤེར་ཕྱིན་གྱི་མདོ་ལས། ཤེས་
རབ་ཀྱི་ཕ་རོལ་ཏུ་ཕྱིན་པ་བྱང་ཕྱོགས་སུ་རྒྱས་པར་འགྱུར་བར་གསུངས་པའི་ཕྱིར། གོང་གི་མདོ་དང་
བསྟན་བཅོས་དེ་ཉིད་སྒྲ་ཇི་བཞིན་པར་ཁས་ལེན་ན་བསྟན་པ་ནུབ་པའི་ས་ཕྱོགས་སུ་གོས་ལ་ཚོན་
མི་འགོ་བར་ཟླ་བ་སྙིང་པོས་ཞུས་པའི་མདོ་ལས་བཤད་པ་དང༌། དགྲ་བཅོམ་པ་དགེ་འདུན་འཕེལ་
གྱིས་ཀྱང་གསེར་ར་གན་དུ་འགྱུར་བ་དང༌། མུ་ཏིག་ར་རུ་འགྱུར་བ་དང་། གསུང་རབ་ཀྱི་ཡི་གེ་རྣམས་
ཀྱང་རང་ཕྱིར་འགྱུར་བ་སོགས་བཤད་པ་སྒྲ་ཇི་བཞིན་པ་ཡིན་པར་ཁས་ལེན་དགོས་པའི་སྐྱོན་ཡོད་
པའི་ཕྱིར་དང༌། ལི་ཡུལ་དུ་བསྟན་པ་ནུབ་པ་ལ་བསྟན་པ་ནུབ་པར་འཇོག་པ་ཧ་ཅང་ཐལ་ཆེས་པར་
འགྱུར་བའི་ཕྱིར། གཉིས་པ་ཁ་ཆེ་པཎ་ཆེན་གྱི་ལུགས་ལ་མེ་མོ་ཡོས་ཀྱི་དཔྱིད་ཟླ་འབྲིང་པོའི་ནག་
པའི་ཉ་བའི་ཚེས་ཀྱི་ཉིན་སོལ་ནག་ཐང་ཆེན་དུ་རྩིས་པ་ན། སྨིན་དྲུག་ཟླ་བའི་དཀར་ཕྱོགས་ཀྱི། །ཚེས་
བརྒྱད་ནམ་གུང་མཉམ་པ་ལ། །ཟླ་བ་རི་བོ་ལ་ནུབ་ཚེ། །ཐུབ་དབང་ཡོངས་སུ་མྱ་ངན་འདས། །དེར་
རྗེས་ལོ་ནི་སྟོང་ཕྲག་གཅིག །བདུན་བརྒྱ་དང་ནི་ལྔ་བཅུ་དང་། །ཟླ་བ་གཉིས་དང་ཟླ་བ་ཕྱེད། །དེ་
བཞིན་ཉི་མ་ལྔ་རབ་འདས། །ལོ་ནི་སྟོང་ཕྲག་གསུམ་དང་ནི། །ཉིས་བརྒྱ་དང་ནི་བཞི་བཅུ་དགུ། །ཟླ་
བ་དགུ་དང་ཉི་མ་བཅུ། །མ་འོངས་བསྟན་པའི་ལྷག་མར་གནས། །ཞེས་གསུངས་པ་ཡིན་ལ། དེ་
ནས་དིང་སང་གི་ཆུ་ཕོ་བྱི་བའི་ལོ་ཡན་ཆད་ལ་ལོ་ཉིས་བརྒྱ་དང་བཞི་བཅུ་རྩ་ལྔ་སོང་བས། གོང་གི་
216



བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
པོད་དང་པོ།
འདས་ལོ་དང་དྲིལ་བས་སྟོང་དང་དགུ་བརྒྱ་དགུ་བཅུ་རྩ་ལྔ་ཟླ་བ་གཉིས་དང་ཞག་ཉི་ཤུ་འདས་པ་་་་
ཡིན་པར་བཞེད། འདི་ཡང་ཅུང་ཟད་མི་འཐད་དེ། གོང་གི་ལུང་གིས་གནོད་པའི་ཕྱིར་རོ། །
གསུམ་པ་མ་འོངས་པའི་བསྟན་པའི་གནས་ཚད་ནི། ལོ་ལྔ་སྟོང་གི་ཕུང་པོ་ལ་འདས་ལོའི་གྲངས་
ཀྱི་སྦྱངས་པས་རྟོགས་པར་འགྱུར་བ་ནི་གོ་སླའོ། །བཞི་པ་ནི་ས་སྐྱ་པའི་ལུགས་སུ་བརྩིས་ན། ད་ལྟ་
མདོ་སྡེའི་དུས་ཀྱི་ལྔ་བརྒྱ་ཕྲག་གཅིག་ལས་བརྒྱ་དང་ཉི་ཤུ་རྩ་ལྔ་འདས་པའི་དུས་ཡིན། པཎ་ཆེན་གྱི་
ལུགས་སུ་བརྩིས་ན་ལྷག་པ་ཤེས་རབ་ཀྱི་བསླབ་པའི་དུས་ཀྱི་ལྔ་བརྒྱ་ཕྲག་གཅིག་ལས་བཞི་བརྒྱ་་་་
དང་དགུ་བཅུ་རྩ་ལྔ་ལྷག་གཅིག་འདས་པའི་དུས་ཡིན་ནོ། །
གཉིས་པ་དུས་འཁོར་བའི་ལུགས་ལ་གཉིས་ཏེ། བསྟན་པའི་གནས་ཚད་དང༌། འདས་ལོའི་
གྲངས་བསྟན་པའོ། །དང་པོ་ལ། བཤད་པའི་རྣམ་གྲངས་འགོད་པ་དང་། རང་ལུགས་ངོས་བཟུང་བ་
གཉིས། དང་པོ (ནི། སྔ་རབས་པའི་དུས་འཁོར་བ་ཁ་ཅིག་ན་རེ། ས་དུམ་བུ་བཅུ་གཉིས་སུ་དུས་
ཀྱི་འཁོར་ལོའི་བསྟན་པ་ལོ་ཉིས་ཁྲི་ཆིག་སྟོང་དྲུག་བརྒྱའི་བར་དུ་གནས་པ་ལས། གླིང་སོ་སོའི་ཐོབ་
སྐལ་འཛམ་གླིང་ཆུང་ངུ་འདིའི་བསྟན་པའི་གནས་ཚད་ལོ་སྟོང་དང་བརྒྱད་བརྒྱ་ཡིན་ནོ་ཞེས་ཟེར།
ཕྱིས་ཀྱི་མཁས་པ་ཀུ་མ་ར་ཤྲིས་བཞེད་པ་ནི། དུས་ཀྱི་འཁོར་ལོའི་བསྟན་པ་གླིང་འདིར་ཡང་རྒྱུན་མི་
ཆད་པར་འབྱུང་བ་ཡིན་ཏེ། ཁྱབ་འཇུག་གི་འཇུག་པ་ཉ་དང༌། རུས་སྦལ་དང་། ཕག་པ་དང་། མིའི་
སེང་གེ་དང་། མིའུ་ཐུང་དང་། དགྲ་སྟ་ར་མ་དང་། རྒྱས་པ་ར་མ་དང་། ནག་པོ་དང་། སངས་རྒྱས་དང༌།
རིགས་ལྡན་དང་བཅུ་ཡོད་པ་ལས། སངས་རྒྱས་ཀྱི་འཇུག་པ་མ་རྟོགས་གཏོགས་དེ་གཞན་དགུ་ལ་
ཆོས་སྟོན་པའི་རྒྱལ་པོ་ཉེར་བཞི་རེ། དེ་རེ་རེས་ཀྱང་ལོ་བརྒྱ་རེ་ཆོས་སྟོན་པས་ལོ་ཉིས་ཁྲི་ཆིག་སྟོང་
དྲུག་བརྒྱ་འབྱུང་། དེ་ལྟ་བུ་ལན་གྲངས་བསམ་གྱིས་མི་ཁྱབ་པ་རིམ་པར་འཁོར་བས་སོ། །རྒྱལ་པོ་ཟླ་
བ་བཟང་པོ་ནི། ནག་པོའི་འཇུག་པའི་རྒྱལ་པོ་ཉི་ཤུ་རྩ་བཞི་ཡོད་པ་ལས་བཅུ་བདུན་པ་ཡིན་པས་
འཇམ་དབྱངས་གྲགས་པ་ཡན་ཆད་བརྒྱད་ཀྱིས་ནག་པོའི་རྒྱལ་པོ་ཉེར་བཞི་རྫོགས། པད་དཀར་ལ་
སོགས་པའི་རིགས་ལྡན་ཉེར་བཞི་ནི་རིགས་ལྡན་གྱི་འཇུག་པའི་རྒྱལ་པོ་ཉི་ཤུ་རྩ་བཞི་ཡིན་ཞིང་། །
འཇམ་དབྱངས་གྲགས་པས་རིགས་ལྡན་དུས་ཐུང་ངུ་ལས་མ་མཛད་པས་རིགས་ལྡན་གྱི་འཇུག་པར་
མི་བགྲང་ངོ་ཞེས་གསུངས། །དུས་འཁོར་བའི་མཁས་པ་ཕལ་མོ་ཆེ་ནི་ཆོས་རྒྱལ་འབའ་ཞིག་པ་བདུན།
217



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རིགས་ལྡན་ཉི་ཤུ་རྩ་ལྔ། བྱང་ཤམ་བྷ་ལ་ལས་སོགས་པར་དངོས་དང་སྤྲུལ་པའི་སྒོ་ནས་སྐལ་བ་དང་
ལྡན་པའི་གདུལ་བྱ་རྣམས་ལ་དམ་པ་དང་པོའི་སངས་རྒྱས་ལ་སོགས་པའི་ཆོས་སྟོན་པ་ལས་ཟླ་བ་
བཟང་པོས་རྒྱ་གར་འཕགས་པའི་ཡུལ་གྱི་དཔལ་འབྲས་དཔུངས་སྤུངས་ཀྱི་མཆོད་རྟེན་དུ་དུས་་་་་་་
འཁོར་རྩ་བའི་རྒྱུད་གསུང་བར་བཅོམ་ལྡན་ལ་ཞུས་ཅིང་ཤིང་]གསན་ནས། ཤམ་བྷ་ལར་ལོ་ངོ་
གཉིས་ཀྱི་བར་རྩ་རྒྱུད་ལ་བཤད་ཉན་མཛད། འགྲེལ་བཤད་སྟོང་ཕྲག་དྲུག་ཅུ་པ་སྤྲོས་ཏེ་ལོངས་སྐུའི་
ཞིང་དུ་གཤེགས་དེའི་སྲས་ལྷ་དབང་ལ་སོགས་པ་ཆོས་རྒྱལ་དྲུག་གིས་རྩ་རྒྱུད་ལ་འཆད་ཉན་དང་་་་
འཇམ་དབྱངས་གྲགས་པས་དང་པོར་རྩ་རྒྱུད་ལ་བཤད་ཉན་མཛད་ནས་དགོས་པའི་དབང་གིས་
མུ་སྟེགས་ཀྱི་རིགས་བཞི་རྡོ་རྗེ་ཐེག་པའི་རིགས་གཅིག་ཏུ་དབང་བསྐུར་ཞིང་རྒྱུད་བསྟན་པའི་སྒོ་ནས་
བསྡུས་པའི་ཕྱིར་རིགས་ལྡན་ཞེས་བརྗོད་པ་ཡིན་ཏེ། རྩ་རྒྱུད་ལས། རིགས་བཞི་རིགས་གཅིག་བྱས་
གང་དེ། །རིགས་ལྡན་ཚངས་པའི་རིགས་ཀྱི་མིན། །ཞེས་དང༌། གྲགས་པ་རིགས་ལྡན་དེ་ནས་
སླར། །དེ་སྲས་འཁོར་ལོ་ཆེན་པོ་ཅན། །ཞེས་སོགས་གསུངས་པའི་ཕྱིར། རིགས་ལྡན་འདིས་རྩ་རྒྱུད་
རྗེས་སྔགས་ཀྱི་སྡེབ་སྦྱོར་ཅན་ཤོ་ལོ་ཀ་སྟོང་ཕྲག་བཅུ་གཉིས་པ་དེ་དོན་མ་ཚང་བ་མེད་ཅིང་ཚིག་ཉུང་
ངུའི་སྒོ་ནས་མེ་ཏོག་ཕྲེང་འཛིན་གྱི་སྡེབ་སྦྱོར་ཅན་ཤོ་ལོ་ཀ་སྟོང་སུམ་ཅུ་པར་ རྗེས་སུ་གནང་བའི་
བཀའི་ཚུལ་དུ་བསྡུས་ཏེ། རང་གི་སྲས་པདྨ་དཀར་པོས་འགྲེལ་བཤད་རྩ་རྒྱུད་དང་གཞུང་ཚད་མཉམ་
པ་མཛད། དེས་ན་འཇམ་དབྱངས་གྲགས་པ་མན་ཆད་ཀྱི་རྒྱལ་པོ་རྣམས་ལ་རིགས་ལྡན་ཞེས་བརྗོད་
པ་ཡིན་ནོ། །དེ་ལ་ཟླ་བ་བཟང་པོ་མ་རྟོགས་གཏོགས་ཆོས་རྒྱལ་རིགས་ལྡན་སུམ་ཅུ་རྩ་གཅིག་གིས་
ལོ་བརྒྱ་རེ་ཆོས་བསྟན་ཤིང་ [ཅིང་]ཁྱད་པར་དྲག་པོ་འཁོར་ལོ་ཅན་གྱི་བསྟན་པ་གླིང་འདིའི་ཐོབ་
སྐལ་སྟོང་བརྒྱད་བརྒྱ་འབྱུང་བས་ལྔ་སྟོང་དུ་ཆིག་བརྒྱས་དམན་པ་བསྟན་པའི་གནས་ཚད་ཡིན་པས་་་
འབུམ་ཊིཀ་ཊིཀ]གི་ལུགས་དང་ཡང་མཐུན་པ་ཡིན་ཅིང་། སངས་རྒྱས་ཀྱི་བསྟན་པ་སྤྱིའི་གནས་
ཚད་དང༌། བྱེ་བྲག་རྡོ་རྗེ་ཐེག་པའི་གནས་ཚད་མཚུངས་དགོས་པ་ཡིན་ཏེ། འཇམ་དཔལ་ཞལ་ལུང་
ལས། འདི་དོན་རྣམ་པར་འཕོ་བྱེད་པ། །གང་གི་དུས་སུ་གནས་པ་དེར། །སངས་རྒྱས་བསྟན་པ་རིན་
ཆེན་ཡང་། །གནས་པར་ རབ་ཏུ་བཤད་པ་ཡིན། །ཞེས་གསུངས་པའི་ཕྱིར། ཅུང་ཟད་ངེས་དོན་
གྱི་དབང་དུ་བྱས་ན་བདེ་མཆོག་རྩ་རྒྱུད་ཀྱི་འགྲེལ་བར། རྒྱུད་འདི་ནི་སྔོན་ཐོག་མ་མེད་པ་ནས་དཔའ་
218



བློ་གྲོས་དཔལ། ་
པོད་དང་པོ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
བོ་དང་རྣལ་འབྱོར་མ་རྣམས་ཀྱི་ཐུགས་ལ་བཞུགས་པས་བསྲེག་པའི་བསྐལ་པ་ལ་སོགས་པ་རྣམས་
ཀྱིས་འཇིག་མི་ནུས་པར་བཤད་པ་བཞིན། འདིར་ཡང་མཚུངས་པས་བློ་དང་ལྡན་པ་རྣམས་ཀྱིས་སྤྲོས་
ཏེ་ཤེས་པར་བྱའོ། ། ཡང་འདུས་པ་ལ་སོགས་པར་རྡོ་རྗེ་ཐེག་པའི་བསྟན་པ་ནི། སྟོན་པ་ཐུབ་པའི་
དབང་པོ་འདི་ཁོ་ནའི་བསྟན་པ་ལ་འབྱུང་བར་བཤད་པ་ནི། རྒྱུད་ཀྱི་ཆེ་བ་སྟོན་པའི་དབང་དུ་བྱས་
པའམ། འཕགས་ཡུལ་གྱི་གདུལ་བྱ་འགའ་ཞིག་ལ་དགོངས་པ་ཡིན་གྱི་དོན་ལ་འདས་མ་འོངས་ད་
ལྟར་བའི་སངས་རྒྱས་ཐམས་ཅད་ཀྱིས་རྡོ་རྗེ་ཐེག་པ་སྟོན་པ་ཡིན་ཏེ། འདས་པའི་སངས་རྒྱས་རྣམས་
ཀྱིས་གསུངས། །མ་འོངས་རྣམས་ཀྱང་གསུང་འགྱུར་ལ། །ད་ལྟར་བྱུང་བ་རྫོགས་སངས་རྒྱས། །ཡང་
དང་ཡང་དུ་གསུང་བ་གང་། །ཞེས་གསུངས་པའི་ཕྱིར། དེ་ལྟར་ལུགས་རྣམ་པ་གསུམ་ལས། གཉིས་པ་
རང་ལུགས་ནི་ཕྱི་མ་འདིའི་རྗེས་སུ་འབྲང་བ་ཡིན་ནོ། །
གཉིས་པ་འདས་ལོའི་གྲངས་ནི། འཆད་ཚུལ་མང་བ་ཞིག་སྣང་ནའང་ཡི་གེ་མངས་པའི་འཇིགས་
པས་མདོར་བསྡུས་ཏེ་བཀོད་ན། ཇོ་བོ་ཨ་ཏི་ཤའི་བཞེད་པས་སྟོན་པ་ཤིང་ཕོ་བྱི་བའི་ས་ག་ཟླ་བའི་ཉ་
ལ་ལྷུམས་སུ་ཞུགས། ལོ་དེའི་དབོའི་ཟླ་བའི་ཡར་ཚེས་བཅུ་ལ་སྐར་མ་རྒྱལ་ལ་བབ་པའི་དུས་སུ་སྐུ་
བལྟམས་པ་ཡིན། འོ་ན་ལྷུམས་སུ་ཟླ་བ་བཅུ་མ་ཚང་ངོ་སྙམ་ན། ཉིན་ཞག་དང་ཚེས་ཞག་གི་བར་ཁྱད་
རྩིས་པའམ། མངོན་པ་བའི་ལུགས་ཀྱི་ཞག་མི་ཐུབ་རྩིས་པས་སྐྱོན་མེད་དུ་འགྲིགས་པ་ཡིན་ནོ། །དེ་
ནས་དགུང་ལོ་ཉི་ཤུ་རྩ་དགུ་རྒྱལ་པོའི་ཁབ་ཏུ་བཞུགས། ལོ་དྲུག་དཀའ་བ་སྤྱད་ནས་སུམ་ཅུ་རྩ་དྲུག་
པའི་ས་གའི་ཉའི་སྐྱ་རེངས་འཆར་བའི་ཚེ་མངོན་པར་རྫོགས་པར་སངས་རྒྱས་པའི་ཚུལ་བསྟན། །
དགུང་ལོ་བརྒྱད་ཅུ་པ་ཆུ་མོ་ལུག་གི་ལོའི་ས་ག་ཟླ་བའི་ཚེས་བཅོ་ལྔ་ལ་མྱ་ངན་ལས་འདའ་བའི་ཚུལ་
བསྟན། དེའི་ཕྱི་དེ་ལོ་ཤིང་ཕོ་སྤྲེའུ་ནག་པའི་ཉ་ལ་ལྷ་དབང་རྒྱལ་སར་ཕེབས། དེ་ནས་ཆོས་རྒྱལ་
དྲུག་དང་། རིགས་ལྡན་འཇམ་དབྱངས་གྲགས་པ་དང་། དེའི་རྗེས་སུ་རིགས་ལྡན་པད་དཀར་ལ་
སོགས་པ་བརྒྱད་དེ་བཅོ་ལྔས་ལོ་བརྒྱ་བརྒྱ་ཆོས་བསྟན་པས་ལོ་སྟོང་དང་ལྔ་བརྒྱ་འབྱུང་། དེ་ལ་དྲུག་
ཅུ་སྐོར་ཉེར་ལྔ་ཡོད་དོ། །དེའི་ཕྱི་དེ་ལོ་ཤིང་ཕོ་སྤྲེའུ་ལོ་ལ་རྒྱ་གར་གྱི་མ་ཁའི་ཡུལ་དུ་ཀླ་ཀློའི་སྟོན་པ་
སྦྲང་རྩིའི་བློ་གྲོས་ལ་སོགས་པའི་ཆོས་ལུགས་དར་བ་ཡིན། དེ་ནས་བརྩམས་ཏེ་ལོ་བརྒྱ་དང་བརྒྱད་
ཅུ་རྩ་གཉིས་པ་མེ་ཕོ་ཁྱིའི་ལོ་ལ་རིགས་ལྡན་རྒྱལ་དཀས་བསྡུས་རྒྱུད་ཀྱི་རྩིས་གཞིའི་འཕྲིན་ལས་
219



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
མཛད། དེ་ནས་ལོ་ཉིས་[བ་རྒྱ་དང་ཉེར་གཅིག་འདས་པ་མེ་མོ་ཡོས་ཀྱི་ལོ་ལ་བསྡུས་རྒྱུད་ཀྱི་གླེགས་
བམ་དུས་ཞབས་པ་ཆེན་པོས་འཕགས་ཡུལ་དུ་སྤྱན་དྲངས་དེ་ནས་དིང་སང་གི་ཡོངས་འཛིན་ཞེས་པ་
ཆུ་ཕོ་བྱི་བའི་ལོའི་སྔ་ལོའི་ལྕགས་མོ་ཕག་ཡན་ཆད་ལ་དྲུག་ཅུ་སྐོར་བདུན་དང་། ལོ་ཉག་མ་བཞི་བཅུ་
རྩ་ལྔ་འདས་པ་ཡིན་པས། རྩ་རྒྱུད་གསུངས་ནས་ལྕགས་མོ་ཕག་ཡན་ཆད་ལ་ལོ་ཉིས་སྟོང་བཞི་བརྒྱ་
དང་བཅུ་གཉིས་འདས། མ་འོངས་པའི་བསྟན་པའི་ལྷག་མའི་ལོ་གྲངས་ནི་རྟོགས་པར་སླའོ། །
འདིར་མཁས་པ་ཁ་ཅིག་ན་རེ། བཅོམ་ལྡན་འདས་མྱ་ངན་ལས་འདའ་ཁར་དུས་འཁོར་རྩ་བའི་
རྒྱུད་གསུངས་པ་ཡིན་ཏེ། བཅོམ་ལྡན་འདས་མྱ་ངན་ལས་འདས་ནས་ལོ་དྲུག་བརྒྱ་ན་འཇམ་དབྱངས་
གྲགས་པ་འབྱུང་བར་ལུང་བསྟན་པ་གང་ཞིག །དུས་འཁོར་རྩ་རྒྱུད་གསུངས་ནས་ལོ་དྲུག་བརྒྱ་ན་དེ་
འབྱུང་བར་བཤད་པའི་ཕྱིར། རྟགས་ཟུར་དང་པོ་གྲུབ་སྟེ། ཡེ་ཤེས་ལེའུ་འགྲེལ་པར། འཇམ་པའི་
དབྱངས་ཀྱང་ང་མྱ་ངན་ལས་འདས་ནས་ལོ་དྲུག་བརྒྱ་ན་འབྱུང་ངོ༌། །ཞེས་གསུངས་པའི་ཕྱིར། རྟགས་
ཟུར་གཉིས་པ་གྲུབ་སྟེ། རྒྱུད་ལས། ལོ་འདི་ནས་ནི་དྲུག་བརྒྱའི་ལོའི་གསལ་བར་མི་བདག་གྲགས་པ་
ཤམ་བྷ་ལ་ཞེས་བྱ་བར་འབྱུང་། །ཞེས་གསུངས་ལ། དེའི་འགྲེལ་པར་ལོ་འདི་ནས་ཞེས་པ་ནི་ཆོས་
བསྟན་པའི་ལོ་འདི་ནས་སོ་ཞེས་གསུངས་པའི་ཕྱིར། ཡང་ཁ་ཅིག་ཡེ་ཤེས་ལེའུའི་འགྲེལ་པའི་ལུང་
གི་དོན། མྱ་ངན་ལས་འདས་པ་ནི་མངོན་པར་རྫོགས་པར་སངས་རྒྱས་པའི་ཚུལ་བསྟན་པའི་དུས་
ལ་འཇོག་པ་ཡིན་ཏེ། རྒྱུད་བླ་མ་ལས། དེས་ན་སངས་རྒྱས་མ་ཐོབ་བར། །མྱ་ངན་འདས་པ་མི་ཐོབ་
སྟེ༑ ༑ཞེས་གསུངས་པའི་ཕྱིར་ཞེས་ཟེར། མཁས་པ་ཕལ་མོ་ཆེའི་བཞེད་པ་ནི། བཅོམ་ལྡན་འདས་
ཀྱིས་སངས་རྒྱ་བའི་ཚུལ་བསྟན་པའི་ཕྱི་དེ་ལོ་དགུང་ལོ་གསུམ་[སུམ་ཅུ་རྩ་བདུན་པའི་ནག་པའི་ཉ་
ལ༑ དཔལ་འབྲས་དཔུངས་སྤུངས་ཀྱི་མཆོད་རྟེན་དུ་དཔལ་དུས་ཀྱི་འཁོར་ལོའི་རྩ་བའི་རྒྱུད། རྒྱལ་
པོ་ཟླ་བ་བཟང་པོ་དང༌། དེའི་རྗེས་སུ་བགྲོད་བཞིན་པའི་ཤམ་བྷ་ལའི་ཡུལ་དགུ་བཅུ་རྩ་དྲུག་གི་རྒྱལ་
པོ་དགུ་བཅུ་རྩ་དྲུག་ལ་སོགས་པ་སྐལ་བ་དང་ལྡན་པ་རྣམས་ལ་གསུངས་པ་ཡིན་ཏེ། དབང་ལེའུའི་
འགྲེལ་པར། བཅོམ་ལྡན་འདས་ས་གའི་ཉའི་སྐྱ་རེངས་འཆར་ཁར་མངོན་པར་རྫོགས་པར་སངས་
རྒྱས་ནས་ཟླ་བ་བཅུ་གཉིས་པ་ནག་པའི་ཉ་ལ་ཤཱི་དྷ་ན་ཀ་ཊ་ཀར་ཞེས་གསུངས་པའི་ཕྱིར། དེ་ལ་ཟླ་
བ་བཅུ་གཉིས་པ་ལོ་རེ་བཞིན་འོང་བས་སོ་སྙམ་ན་མ་ཡིན་ཏེ། ནག་པའི་ཟླ་བ་ནི་དུས་འཁོར་བའི་ཟླ་
220



བློ་གྲོས་དཔལ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
པོད་དང་པོ།
བ་དང་པོ་ཡི་ཡིན་པའི་ཕྱིར། ་ དེས་ན་སངས་རྒྱས་ནས་རྒྱུད་སྟོན་པའི་བར་ལ་ཟླ་བ་ཧྲིལ་པོ་བཅུ་
གཅིག་དང༌། ངོ་བཅུ་གཉིས་ཡོད་པ་ཡིན་ནོ། །དེ་ནས་ཟླ་བ་བཟང་པོ་འཁོར་དང་བཅས་པས་བྱང་
ཤམ་བྷ་ལར་མ་ལ་ཡའི་སྐྱེད་མོས་ཚལ་དུ་དཔལ་དུས་ཀྱི་འཁོར་ལོའི་དཀྱིལ་འཁོར་བློས་བླངས་
བསླང)རྒྱུ་རིན་པོ་སྣ་ཚོགས་ལས་གྲུབ་པ། སྐུའི་དཀྱིལ་འཁོར་གྱི་ཤར་གྱི་རྩ་ཐིག་ནས་ནུབ་ཀྱི་རྩ་
ཐིག་གི་བར་ལ་ཁྲུ་བཞི་བརྒྱ་ཡོད་པ། ཤར་གྱི་རྩ་ཐིག་ནས་ཤར་གྱི་རྡོ་རྗེ་ཕྲེང་བའི་བར་ལ་ཁྲུ་བཞི་
བརྒྱ་ཡོད་པ་མདོར་ན་ཤར་གྱི་རྡོ་རྗེ་ཕྲེང་བ་ནས་ནུབ་ཀྱི་རྡོ་རྗེ་ཕྲེང་བའི་བར་ལ་ཁྲུ་བརྒྱ་ཕྲག་བཅུ་
གཉིས་ཡོད་པ་ཞིག་བཞེངས། རྩ་རྒྱུད་ཀྱི་འགྲེལ་བཤད་ཀྱང་མཛད་པ་ཡིན། སྟོན་པ་མྱ་ངན་ལས་
འདས་ནས་ལྷ་དབང་རྒྱལ་སར་ཕེབས་ཀྱི་བར་ཟླ་བ་རིལ་པོ་བཅུ་གཅིག་ལོ་གཉིས་ཀྱི་ངོ་ལ་ཟླ་བ་
བཟང་པོས་བཅོམ་ལྡན་ (འདས}གྱི་རྒྱལ་ཚབ་ཀྱི་ཚུལ་དུ་རྩ་བའི་རྒྱུད་ལ་བཤད་ཉན་ལེགས་པར་
མཛད་དེ། འགྲེལ་པར་རྒྱུད་བསྟན་པའི་ལོ་གཉིས་པ་ལ་སྤྲུལ་པའི་སྐུ་གང་ནས་འོངས་པ་དེ་ཉིད་དུ་
གཤེགས་ཏེ་ཞེས་གསུངས་པའི་ཕྱིར། དེའི་གོང་དུ་རྩ་རྒྱུད་ལ་བཤད་ཉན་མ་མཛད་པ་ནི་མ་ཡིན་ནོ་
གསུངས་། རང་ལུགས་ནི་ཕྱི་མ་འདིའི་རྗེས་སུ་འབྲངས་བ་ཡིན་ནོ། །
གཉིས་པ་སྐབས་སུ་བབ་པའི་ལོ་དག་ངོས་གཟུང་བ་ལ། གཞན་ལུགས་དགག་པ། རང་ལུགས་
བཞག་པ། དེ་ལ་རྩོད་པ་སྤང་པ་དང་གསུམ། །
དང་པོ་ནི་རྗེ་བཙུན་རྒ་ལོ་ལ་སོགས་པ་སྔ་རབས་པ་འགའ་ཞིག་ན་རེ། འཇམ་དབྱངས་གྲགས་
པ་མྱ་ངན་ལས་འདས་ནས་ལོ་དྲུག་བརྒྱ་དང་བཅོ་བརྒྱད་སོང་བ་ན་མེ་མཁའ་རྒྱ་མཚོ་རྩིས་གཞི་་་་་
འཇོག་པ་དང་། མ་ཁའི་ཡུལ་དུ་ཀླ་ཀློའི་ཆོས་བྱུང་བ་དང་། རིགས་ལྡན་དྲག་པོ་སྐུ་འཁྲུངས་པ་དང་
གསུམ་དུས་མཉམ་ཞེས་ཟེར། འོ་ན་ཀླ་ཀློའི་དུས་ལས་རིགས་ལྡན་དྲག་པོ་སྔ་བར་ཐལ། གྲགས་
པ་འདས་ནས་ལོ་བརྒྱད་བརྒྱ་ན་ཀླ་ཀློ་འབྱུང་བར་བཤད་པ་གང་ཞིག ། གྲགས་པ་ནས་ལོ་དྲུག་བརྒྱ་
དང་བཅོ་བརྒྱད་ན་རིགས་ལྡན་དྲག་པོ་འབྱུང་བའི་ཕྱིར། ཕྱི་མ་ཁས། དང་པོ་གྲུབ་སྟེ། འགྲེལ་པར། དེ་
བཞིན་གཤེགས་པའི་དུས་ནས་ལོ་དྲུག་བརྒྱ་ན་འཇམ་དཔལ་གྱི་དུས་སོ། །དེ་ནས་ལོ་བརྒྱད་བརྒྱ་ན་
ཀླ་ཀློའི་དུས་སོ། །ཀླ་ཀློའི་དུས་དེ་ལས་བརྒྱད་ཅུ་རྩ་གཉིས་ལྷག་པའི་བརྒྱས་དམན་པ་ནི་རྒྱལ་དཀའ་
གང་གིས་ཉུང་ངུའི་བྱེད་པ་རྣམ་པར་སྦྱོང་བ་རིགས་ལྡན་རྒྱལ་དཀའི་དུས་སོ་ཞེས་བཤད་པའི་ཕྱིར། །
221



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
འདོད་པར་མི་ནུས་ཏེ། རིགས་ལྡན་དྲག་པོ་ནི་རིགས་ལྡན་ཉི་ཤུ་རྩ་ལྔ་པ་ཡིན་པའི་ཕྱིར་ཏེ། རྒྱུད་ལས།
གདན་ནི་ཉི་ཤུ་རྩ་ལྔ་པོ་རྣམས་རིམ་པར་ཡོངས་སུ་བགྲང་བ་དག་གི་དུས་ཀྱི་མཐར། །རིགས་ལྡན་
རིགས་ལ་ལྷ་ཡི་དབང་པོ་ལྷ་ཡི་མཆོག་གིས་བསྡུད་བསྟུད་པ་དྲག་པོའི་རིགས་ལྡན་འབྱུང་བ་ས་
འགྱུར། ཞེས་གསུངས་པའི་ཕྱིར་རོ། །དེ་ལ་ཁྱབ་པ་ཡོད་དེ། ཀླ་ཀློ་ནི་འཇམ་དབྱངས་གྲགས་པའི་
གདུང་བརྒྱུད་དགུ་པ་དང་དུས་མཚུངས་ཡིན་པའི་ཕྱིར་ཏེ། རྒྱུད་ལས། རིགས་ལྡན་རིགས་ཀྱི་དབུས་
སུ་ལག་པས་བསྒྱུར་བའི་དུས་ཀྱི་བུ་དང་ཚ་བོ་དག་ནི་འདས་འགྱུར་པ། །དེ་ཡི་དུས་སུ་ངེས་པར་མ་
ཁའི་ཡུལ་དུ་ཀླ་ཀློའི་ཆོས་ནི་རབ་ཏུ་འཇུག་པ་དག་ཏུ་འགྱུར། །ཞེས་གསུངས་པའི་ཕྱིར། ཀླ་ཀློའི་དུས་
ཀྱི་ཐོག་མར་མེ་མཁའ་རྒྱ་མཚོ་རྩིས་གཞིར་འཇོག་པ་ཡང་མི་འཐད་དེ། མེ་མཁའ་རྒྱ་མཚོའི་ལོ་གྲངས་
ནི༑ ཀླ་ཀློ་བྱུང་བ་ནས་རབ་བྱུང་གི་བར་གྱི་ལོ་གྲངས་ཡིན། གཞན་ཡང་ཀླ་ཀློའི་ཆོས་ལུགས་ཀྱི་ཐོག་
མར་སྤྱི་ཙམ་ནི་སྦྲང་རྩིའི་བློ་གྲོས་ཀྱི་དུས་ལས་སྔ་བ་ཡིན་ཏེ། དེའི་གོང་དུ་བྱི་བ་དང༌། དབང་པོ་དང་།
གོས་དཀར་ཅན་ལ་སོགས་པའི་ཀླ་ཀློའི་སྟོན་པ་དྲུག་འདས་པའི་ཕྱིར། སྐབས་འདིར་བཤད་པའི་ཀླུ་
ཀློ་ནི་སྦྲང་རྩིའི་བློ་གྲོས་ཡིན་ཏེ་དེས་སངས་རྒྱས་པའི་ལྷ་ཁང་དྲུག་ཅུ་རྩ་བཞི་འཇིག་པ་ལ་སོགས་པ་
བསྟན་པ་ལ་ཆེས་གནོད་ཚབས་ཆེ་བར་རྒྱུད་ཕྱི་མ་ལས་བཤད་པས་སོ། །
གཉིས་པ་ལ། བཤད་བྱའི་ལུང་དྲང་བ་དང༌། དེའི་དོན་བཤད་པ་གཉིས། དང་པོ་ནི། མེ་མཁའ་
རྒྱ་མཚོ་རྣམས་ལ་རབ་བྱུང་ལ་སོགས་འདས་པ་རྣམས་བསྲེས་ཀླ་ཀློའི་ལོར་ནི་རབ་ཏུ་གྲུབ། །ཀླ་
ཀློའི་དབང་པོ་ལོ་ནི་ལག་པ་གདེངས་ཅན་ཟླ་བས་དམན། ཞེས་པའོ། ། །
གཉིས་པ་ནི། མེ་མཁའ་རྒྱ་མཚོ་ས་གཞིར་འཇོག་པ་ལ་རྒྱུ་མཚན་ཡོད་དེ། ཉི་གྲོལ་བྱེད་ཞེས་
[ཅེས་བྱ་བ་ཤིང་ཕོ་སྤྲེའུའི་ལོ་ལ་རྒྱ་གར་མ་གའི་ཁའི་ཡུལ་དུ་ཀླ་ཀློའི་ཆོས་བྱུང་བ་དང་། རིགས་ལྡན་
རྒྱ་མཚོ་རྣམ་རྒྱལ་རྒྱལ་སར་ཕེབས་པ་དང༌། མེ་མཁའ་རྒྱ་མཚོས་རྩིས་མགོ་བརྩོམ་རྩོམ་པ་གསུམ་
དུས་མཉམ། དེ་ནས་ལོ་བརྒྱ་དང་བརྒྱད་ཅུ་རྩ་གཉིས་འདས་པ་ན་མི་ཟད་པ་ཞེས་བྱ་བ་མེ་ཕོ་ཁྱིའི་ལོ་
ལ༑ རིགས་ལྡན་རྒྱལ་དཀས་བསྡུས་རྒྱུད་ཀྱི་རྩིས་གཞིའི་འཕྲིན་ལས་མཛད། འདིས་ནི་རིགས་ལྡན་
རྒྱལ་དཀས་རྒྱལ་སར་ཕེབས་ནས་ལོ་བརྒྱད་ཅུ་རྩ་གཉིས་འདས་པ་ན་རྩིས་གཞིའི་འཕྲིན་ལས་
མཛད་པར་བསྟན་པ་ཡིན་ནོ། །དེ་ནས་ལོ་ཉིས་བརྒྱ་དང་ཉི་ཤུ་རྩ་གཅིག་སོང་བ་ཡན་དྲིལ་པས་མེ་
222



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
མཁའ་རྒྱ་མཚོའི་ལོ་གྲངས་འབྱུང་བ་ཡིན་པའི་ཕྱིར། དེའི་ཕྱི་ལོ་རབ་བྱུང་ཞེས་པ་མེ་མོ་ཡོས་ཀྱི་ལོ་
ནས་བརྩམས་ཏེ་འདས་ལོ་སྐབས་སུ་གང་བབ་པ་བསྲེས་པས་ཀླ་ཀློ་བྱུང་ནས་དིང་སང་གི་བར་གྱི་ལོ་
གྲངས་སུ་འགྱུར་ལ། དེའི་སྟེང་ནས་ཀླ་ཀློ་ནི་བྱུང༌། རིགས་ལྡན་རྒྱལ་དཀས་རྩིས་གཞི་ནི་མ་མཛད་ཀྱི་
བར་ལ་ལོ་བརྒྱ་དང་བརྒྱད་ཅུ་རྩ་གཉིས་ཡོད་པས་དེ་སྦྱོང་བ་ཡིན་པའི་ཕྱིར། ལག་པ་གདེངས་ཅན་ཟླ་
བས་དམན་པ་ཡིན་ལ། དེ་ལྟར་སྦྱངས་པའི་ལྷག་མ་ནི། རིགས་ལྡན་རྒྱལ་དཀས་རྩིས་གཞིའི་འཕྲིན་
ལས་མཛད་པ་ནས་བཟུང་སྟེ། དིང་སང་གི་བར་གྱི་དུས་འཁོར་བ་རང་ལུགས་ཀྱི་ལོ་དག་པ་འཆར་
བ་ཡིན་ནོ། །
གསུམ་པ་རྩོད་པ་སྤོང་བ་ནི། མཁས་པ་ཀུ་མ་ར་ཤྲི་ན་རེ། མེ་མཁའ་རྒྱ་མཚོའི་རྩིས་འདི་དུས་
འཁོར་བ་རང་ལུགས་ཀྱི་རྩིས་རྣམ་པར་དག་པ་མ་ཡིན་ཏེ། ཕྱི་རོལ་པའི་ཉང་ངུའི་བྱེད་རྩིས་ཞེས་པ།
མུ་སྟེགས་རྒན་པོ་རྣམས་ཀྱིས་གཟའ་སྐར་རྟོགས་པའི་གྲུབ་མཐའི་རྩིས་ཡོད་པ་སྦས་ནས། གཟའ་
སྐར་མི་རྟོགས་པའི་ཉུང་ངུའི་བྱེད་རྩིས་ཞིག་ཡོད་པ་དེ་འདི་ཡིན་པའི་ཕྱིར་ཏེ། འགྲེལ་པར་ཉུང་ངུའི་
བྱེད་པ་དེ་ཡང་གང་ཞེ་ན། མེ་མཁའ་རྒྱ་མཚོ་རྣམས་ལ་ཞེས་བཤད་པའི་ཕྱིར་ཞེས་པ་དང་། གཞན་
ཡང་རབ་བྱུང་གི་ལོ་འདི་ཤིང་ཕོ་བྱི་བའི་ལོ་དང་དོན་གཅིག་དགོས་ཏེ། འགྲེལ་པར་ལོ་འདི་ནི་བྱེད་པ་
གཞན་ཐམས་ཅད་ལ་རབ་ཏུ་གྲགས་ཏེ་གཟའ་ཉི་མ་བཞིན་ནོ་ཞེས་བཤད་ལ་དེའི་དོན་ནི། རྒྱ་རྩིས་པ་
རྣམས་ཀྱི་ལོ་མགོ་ཤིང་ཕོ་བྱི་བ་ཡིན་པ་བཞིན། རབ་བྱུང་ཀྱང་ཤིང་ཕོ་བྱི་བ་དང་དོན་གཅིག་པ་ཡིན་
ནོ༑ ༑འདས་ལོ་དྲུག་ཅུ་སྐོར་ཡང་མང་དུ་བསྲེ་དགོས་ཏེ། སྟོན་པ་མྱ་ངན་ལས་འདས་ནས་དིང་སང་གི་
བར་ལ་ལོ་ཉིས་སྟོང་བདུན་བརྒྱ་ལྷག་གཅིག་སོང་བ་དེ་དང་བསྟུན་དགོས་པས་སོ། ། ཞེས་གསུངས།
དེ་ལ་སྐྱོན་མེད་དེ། ཕྱི་རོལ་པ་ལ་གྲུབ་མཐའི་རྩིས་དང་བྱེད་རྩིས་གཉིས་ཡོད། དེ་བཞིན་དུ་སངས་
རྒྱས་པ་ལ་ཡང་གྲུབ་མཐའི་རྩིས་དང་བྱེད་རྩིས་གཉིས་ཡོད་པ་ལས། གྲུབ་མཐའི་རྩིས་ནི་ཤིན་ཏུ་
རྣམ་དག་ཡིན་པར་གོང་དུ་བཤད་ཚར། བྱེད་རྩིས་ནི་རྩིས་འཕྲོ་བསྲེ་བ་དང༌། ལྷག་འགྱུར་འདོར་
བ་དང་། ཅུང་ཟད་རྩིང་བར་བརྩིས་ཏེ་སླ་ཐབས་སུ་བརྩི་བ་ཡིན་པས། དེའི་རང་འགྲེལ་དུ། ཉུང་ངུའི་
བྱེད་པ་དེ་ཡང་གང་ཞེ་ན་ཞེས་པའི་འགྲེལ་པ་བྱུང་བ་ཡིན་གྱི། མེ་མཁའ་རྒྱ་མཚོ་ནས་བརྩམས་ཏེ་
བརྩི་བ་འདི་ལོག་རྩིས་ཁོ་ནར་འཆད་པ་ནི། རྒྱུད་འགྲེལ་གྱི་དགོངས་པ་ལས་གཞན་དུ་གོལ་བའོ། །



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རབ་བྱུང་མེ་མོ་ཡོས་དང་དོན་གཅིག་པར་སྔོན་གྱི་པཎ་ཆེན་སོ་མ་ནཱ་ཐ་ལ་སོགས་པས་ལོ་ཙཱ་བ་ལ་
བཤད་ཅིང་རིམ་གྱིས་བརྒྱུད་ནས། མིག་སྐར་དང་གཟའ་འཛིན་ལ་སོགས་པ་རྣམས་ཀྱིས་མངོན་སུམ་
དུ་གྲུབ་པའི་ཕྱིར་རོ། ། གཞན་ཡང་འདས་ལོའི་ཕུང་པོ་ཟླ་བ་སྙིང་པོས་ཞུས་པའི་ལུང་དང་སྦྱར་ནས།
དུས་འཁོར་བ་སྔ་རབས་པའི་ལུགས་ཁྱད་དུ་གསོད་པ་ནི་མི་རིགས་ཏེ། མདོ་དེ་དང་ལུང་དོན་ཡང་
མ་འབྱོར་ཤིང་ཞིང་། རྣལ་འབྱོར་པ་ཡང་བློ་ཁྱད་ཀྱི། །གོང་མ་གོང་མ་རྣམས་ཀྱིས་གནོད། །ཞེས་པ་
ལྟར་གྲུབ་མཐའ་འོག་མ་བས་གོང་མ་དབང་གཙན་པའི་ཕྱིར། དུས་ཀྱི་འཁོར་ལོའི་བསྟན་རྩིས་གོང་
དུ་སྔ་རབས་པ་རྣམས་ཀྱིས་བཤད་པ་ལྟར་ཁས་བླང་བ་རིགས་སོ། ། བསྟན་རྩིས་ཀྱི་སྐབས་སུ་ཁྱབ་
འཇུག་གི་འཇུག་པ་རེ་ལ་རྒྱལ་པོ་ཉེར་བཞི་བྱེད་པའི་བཤད་པ། བདག་ལྟ་བུའི་མཐོང་རྒྱ་ཆུང་བ་
རྣམས་ཀྱིས་རྒྱུད་འགྲེལ་དང་རྒྱ་གཞུང་རྣམ་པར་དག་པ་ནས་བཤད་པ་ནི་མ་མཐོང་ལ། གལ་ཏེ་དེ་
འདྲའི་རྣམ་བཞག་བྱེད་ན་སངས་རྒྱས་ཀྱི་འཇུག་པ་ལ་ཡང་དབྱེ་བར་རིགས་དགོས་པའི་ཕྱིར། །
གཉིས་པ་ཟླ་བ་དག་པ་ནི་གོང་ལྟར་གཉིས་ལས། དང་པོ་ནི། ལྷག་མ་དག་ཀྱང་ཉི་མས་བསྒྱུར།
ནག་པ་ལ་སོགས་ཟླ་བ་བསྲེས་ཏེ་འོག་ཏུ་དུས་ཀྱིས་བསྒྱུར་བ་མཁའ་མེ་ཟླ་བས་རྣམ་པར་དབྱེ། །རྙེད་
པ་སྟེང་དུ་བསྲེས་པ་དག་ནི་མི་ཡི་བདག་པོ་ཟླ་བའི་ཚོགས་པ་རྣམས་པར་[དག་པར་]འགྱུར། །ཞེས་
སོ༑ །གཉིས་པ་ནི། ལག་པ་གདེངས་ཅན་གྱིས་སྦྱངས་པའི་ལོ་དག་གི་ཕུང་པོ་དེ། ཁྱིམ་ཟླའི་ཚོགས་སུ་
བསིལ་བའི་ཕྱིར་བཅུ་གཉིས་ཀྱིས་བསྒྱུར་ལ། ནག་པ་ལ་སོགས་པའི་འདས་ཟླ་བཅུ་གཅིག་གི་བར་
གྱི་སྐབས་སུ་གང་བབ་པ་བསྲེས། ལོར་ལོངས་ནས་ནི་གོང་དུ་ལོ་དག་ལ་ལོ་འཕར་བས་དགོས་པ་
གྲུབ་པའི་ཕྱིར། ནག་ཟླའི་རྩིས་བྱེད་པའི་ཚེ་འདས་ཟླ་བསྲེ་མི་དགོས་སོ། །ཁྱིམ་ཟླའི་ཕུང་པོ་དེ་གནས་
གཉིས་དུ་(སུ)འཇོག་དགོས་ཏེ། གཅིག་ནི་ཟླ་ལྷག་སྟེར་བའི་གཞི་དང་། གཅིག་ཤོས་ནི་ཟླ་ལྷག་ཚོལ་
བའི་གཞི་ཡིན་པའི་ཕྱིར་རོ། །དེ་ནས་ཟླ་བ་རེ་རེའང་བཞི་ཆའི་ཕུང་པོར་བསིལ་བའི་ཕྱིར་གནས་འོག་
མ་བཞིས་བསྒྱུར་ལ་ཟླ་བའི་བཞི་ཆ་བ་བརྒྱ་སུམ་ཅུ་ན་ཟླ་ཤོལ་རེ་འབྱུང་བ་དེ་རྟོགས་པའི་ཕྱིར་བརྒྱ་་་
དང་སུམ་ཅུས་བགོས་པའི་ནོར་ནི་སྔར་གྱི་ཤོལ་གྱི་ཕུང་པོ་ཡིན་ལ། དེ་སྟེང་དུ་བསྲེས་པས་ཚེས་ཟླ་
དག་པར་འགྱུར་བ་ཡིན་ནོ། ། དེ་ཡང་སྔར་ཁྱིམ་ཞག་གི་དཀྱིལ་འཁོར་ལས་ཚེས་ཞག་གི་དཀྱིལ་
འཁོར་འཚོལ་བའི་རིགས་པས་གནས་འོག་མ་གཉིས་ཀྱིས་བསྒྱུར་ཏེ་དྲུག་ཅུ་རྩ་ལྔས་བགོས་པའི་ས་
224



བློ་གྲོས་དཔལ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
འབྲས་བུ་སྟེང་དུ་བྱིན་ནའང་དག་མོད། འདིར་བཞི་ཆའི་ཕུང་པོར་བསིལ་བ་ནི་སྡེབ་སྦྱོར་གྱི་ཡི་གེ་མི་
ཉམས་པའི་སླད་དུ་ཡིན། དོན་ལ་ཁྱིམ་ཟླ་སོ་གཉིས་ཕྱེད་བཅས་རེ་ན་ཚེས་ཟླ་རེ་རེ་ལྷག་པ་རྟོགས་
པའི་དོན་ཡིན་ནོ། །
གསུམ་པ་ལ་ཟླ་བའི་ངེས་པ་དང༌། ཚེས་རེའི་ངེས་པ་དང༌། རྟོགས་དཀའ་བ་བྱེ་བྲག་ཏུ་བཤད་
པ་དང་གསུམ།
དང་པོ་ལ། གཟའ་ཚེས་ཀྱི་ངེས་པ་གཟའ་རྐང་གི་ངེས་པ། ཉི་སྐར་གྱི་ངེས་པ་རྟོགས་སླ་བའི་ངེས་
པ་དང་བཞི། དང་པོ་ལ། གོང་ལྟར་གཉིས་ལས། དང་པོ་ནི། ཟླ་བ་གནས་གསུམ་གྱུར་པའི་དབུས་
མའི་ཕུང་པོ་དག་ལ་གང་གནས་ལག་ལ་རྩེ་མོ་ཅན་གྱིས་བསྒྱུར། །རྩ་བ་དག་ལ་དྲུག་གི་ཆས་རྙེད་དེ་
ཡང་བུ་ལོན་དུ་འགྱུར་དབུས་མའི་ཕུང་པོ་ལ་ནི་སྦྱང་བར་བྱ། །སྟེང་འོག་མིག་དང་སུམ་བཅུའི་ནོར་ནི་
བསྲེས་པ་གསལ་བར་བྱ་སྟེ་དྲུག་ཅུའི་ཆ་དག་གིས། །རྙེད་པ་སྟེང་དུ་རབ་བསྲེས་ཐུབ་པ་མཆོག་
རྣམས་དག་གིས་བཅད་པའི་ལྷག་མ་དག་ནི་གཟའ་རུ་འགྱུར། །ཞེས་པའོ། །
གཉིས་པ་ནི། ཟླ་བ་དག་པ་གནས་གསུམ་དུ་འཇོག་པ་ལ་རྒྱུ་མཚན་ཡོད་དེ། སྟེང་མ་གཟའ་
གནས་ཀྱི་དོན་དང་། བར་མ་ཆུ་ཚོད་ཀྱི་དོན་དང་། འོག་མ་སྦྱོང་བྱེད་ཀྱི་བུ་ལོན་ངོས་བཟུང་བའི་ཕྱེད་
ཡིན་པའི་ཕྱིར་རོ། །དབུས་མ་སོ་ཡིས་བསྒྱུར་བའི་རྒྱུ་མཚན་ནི། ཚེས་ཀྱི་རྟག་པའི་ལོངས་སྤྱོད་ཆུ་ཚོད་
ལྔ་བཅུ་ང་དགུ་ཆུ་སྲང་གསུམ། དབུགས་བཞི་རེ་བཞི་ཆ་གཅིག་དེའི་བདུན་བརྒྱ་དང་བདུན་གྱི་ཆ་
གསུམ་བརྒྱ་དང་བཅུ་བདུན་རྣམས་ཡོད་པ་ལས། རེ་བཞི་ཆ་མན་ཆད་ཤིན་ཏུ་ཕྲ་བས་རེ་ཤིག་བཞག
དབུགས་ཡན་ཆད་ཚེས་ཟླ་གཅིག་གི་རྟག་ལོངས་སུ་བསྒྲུབ་པའི་ཕྱིར་ཐམས་ཅད་སུམ་ཅུས་བསྒྱུར་ཏེ་
རང་རང་གི་འཁོར་ལོས་སྟེང་དུ་དྲིལ་བས་གཟའ་ཉེར་དགུ ཆུ་ཚོད་སོ་གཅིག་ཆུ་སྲང་ལྔ་བཅུ་འབྱུང་།
དེ་ནི་ཚེས་ཞག་སུམ་བཅུ་ལ་ཉིན་ཞག་ཉི་ཤུ་རྩ་དགུ་རྗེས་འབྲང་དང་བཅས་པ་འབྱུང་ངོ་ཞེས་པའི་་་་་་
དོན་ཡིན། གཟའ་ཡང་འཁོར་ལོས་དྲིལ་བས་ལྷག་མ་གཅིག་འབྱུང་ལ། ཟླ་དག་གནས་གསུམ་དུ་
བཞག་པའི་གནས་དང་པོ་གཅིག་གིས་བསྒྱུར་བས་མང་ཉུང་མེད། གཉིས་པ་སུམ་ཅུ་རྩ་གཅིག་དང་།
གསུམ་པ་ལྔ་བཅུས་བསྒྱུར་ནའང་རྣམ་པར་དག་མོད། འོན་ཀྱང་བྱེད་པ་སླ་བའི་ཕྱིར་ཆུ་སྲང་བཅུ་
ལྷག་པོར་བྱིན་ཏེ་གོང་དུ་དྲིལ་བས་ཆུ་ཚོད་སུམ་ཅུ་རྩ་གཉིས་འབྱུང་བ་དེས་བསྒྱུར་བ་ཡིན་ནོ། །འོ་ན་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཚེས་ཟླ་རེ་རེ་བཞིན་ཆུ་སྲང་བཅུ་བཅུ་ལྷག་པོར་བྱིན་པས་རྩིས་མ་དག་པར་འགྱུར་རོ་སྙམ་ན་སྐྱོན་
མེད་དེ། ཟླ་བ་དྲུག་མ་སོང་གི་བར་དུ་བུ་ལོན་ཆུ་ཚོད་དུ་མི་ལོངས་ལ་ཉེས་པ་ཆེན་པོ་མི་སྐྱེད་ཅིང༌། ཟླ་
བ་དྲུག་སོང་ནས་བུ་ལོན་ཆུ་ཚོད་དུ་ལོངས་པས། དེ་སྦྱོང་བའི་ཕྱིར་དུ་གནས་འོག་མ་ལ་དྲུག་གིས་
བགོས་པའི་ནོར་གྱིས་བར་མ་ལ་སྦྱོང་བ་ཡིན་ནོ། །དེ་ལ་སྟེང་དུ་མིག་དང་འོག་ཏུ་སུམ་བཅུ་ཅུ་བསྲེ་
བ་ལ་རྒྱུ་མཚན་ཡོད་དེ། རིགས་ལྡན་རྒྱལ་དཀས་རྩིས་གཞིའི་འཕྲིན་ལས་མཛད་པའི་སྔ་ཉིན་ཤིང་མོ་
བྱའི་དབོའི་ཟླ་བའི་གནམ་སྟོང་གི་གཟའ་གནས་ན་གཉིས་དང༌། ཆུ་ཚོད་ནི་སུམ་ཅུ་ཡོད་པས་དེ་
རྩིས་འཕྲོར་བསྲེ་པ་ཡིན་པའི་ཕྱིར། འོག་མ་ལ་དྲུག་ཅུས་བགོད་པའི་རྒྱུ་མཚན་ཡོད་དེ། ཆུ་ཚོད་དྲུག་
ཅུའི་འཁོར་ལོ་ཡིན་པའི་ཕྱིར། ལྷག་མ་ཆུ་ཚོད་ཀྱི་གནས་སུ་བཟུང་བྱ་དང༌། རྙེད་ནོར་ཆུ་ཚོད་རེས་
གཟར་ལོངས་པའི་གྲངས་ཡིན་པས་རྙེད་པ་སྟེང་དུ་བསྲེས་ཏེ་བདུན་གྱིས་བགོད་པ་ལ་རྒྱུ་མཚན་ཡོད་
དེ་༑ རེས་གཟའ་བདུན་གྱི་འཁོར་ལོ་ཡིན་པའི་ཕྱིར། ལྷག་མ་ནི་རེས་གཟའི་གནས་སུ་བཟུང་བྱ་ཡིན་
ནོ༑ ༑།
གཉིས་པ་ལ་གོང་ལྟར་གཉིས་ལས་དང་པོ་ནི། གནས་གཉིས་ཉི་ཟླ་བསྲེས་པ་དག་ལ་དུས་དང་
ཉི་མས་ཐོབ་ལ་འབྱུང་བ་བསྲེས་པ་མཐའ་དག་ནི། །དེ་ཡི་སྟེང་གི་ཕུང་པོར་བྱིན་ཏེ་དང་པོ་ལག་པས་
བསྒྱུར་ལའོ་བརྒྱད་དང་གཉིས་ཀྱི་ཕྱེ་བ་ཚོགས། །ཞེས་སོ། ། གཉིས་པ་ནི། ཟླ་དག་གནས་གཉིས་སུ་
འཇོག་པའི་རྒྱུ་མཚན་ནི། སྟེང་མ་ཟླ་རྐང་རིལ་པོའི་དོན་དང་
། འོག་མ་ཟླ་རྐང་གི་ཆ་ཤས་ཀྱི་དོན་དུ་
བཀོད་པ་ཡིན་པའི་ཕྱིར། གནས་སྟེང་མ་ལ་ཉི་ཟླ་བསྲེ་བ་ནི་སྡེབ་སྦྱོར་གྱི་དབང་གིས་ཡིན་གྱི། དོན་
ལ་བསྲེས་མ་བསྲེས་ལ་ཁྱད་པར་མེད་དེ། བསྲེ་རྒྱུའི་དངོས་པོ་བརྒྱ་དང་བཅུ་གཉིས་ལ། རིལ་པོ་ཉེར་
བརྒྱད་ཀྱིས་བགོས་པས་ལྷག་མེད་དུ་འགྱུར་བའི་ཕྱིར། འོག་མ་ལ་ཉི་ཟླ་བསྲེ་བ་ལ་རྒྱུ་མཚན་ཡོད་དེ།
རྒྱལ་དཀས་རྩིས་གཞི་མཛད་པའི་སྔ་ཉིན་ཤིང་མོ་བྱའི་དབོའི་ཟླ་བའི་གནམ་སྟོང་གི་ཆ་ཤས་ཀྱི་་་་་
གནས་ན་བརྒྱ་དང་བཅུ་གཉིས་ཡོད་པས་དེ་རྩིས་འཕྲོར་བསྲེ་བའི་ཕྱིར། དེ་ལ་དུས་གཉིས་བགོད་
པའི་རྒྱུ་མཚན་ནི། ཟླ་བ་བརྒྱ་དང་ཉི་ཤུ་རྩ་དྲུག་རེ་ན་ཆ་ཤས་ཀྱི་འཁོར་ལོ་ལན་རེ་རྫོགས་པས། ཆ་
ཤས་ཀྱི་འཁོར་ལོ་བརྒྱ་ཉེར་དྲུག་གིས་བགོད་པ་ཡིན་ལ། དེའི་རྙེད་ནོར་ནི་ཆ་ཤས་རིལ་པོར་ལོངས་
པའི་གྲངས་ཡིན་ཅིང་ཞིང་།། དེ་ལ་འབྱུང་བ་བསྲེ་བ་ལ་རྒྱུ་མཚན་ཡོད་དེ། རྒྱལ་དཀས་རྩིས་གཞི་
226



པོད་དང་པོ།
བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
མཛད་པའི་སྔ་ཉིན་རིལ་པོའི་གནས་ན་ལྔ་ཡོད་པས་དེ་རྩིས་འཕྲོར་བསྲེ་བ་ཡིན་པའི་ཕྱིར། གནས་
སྟེང་མ་གཉིས་ཀྱིས་བསྒྱུར་བ་ལ་རྒྱུ་མཚན་ཡོད་དེ། ཚེས་ཞག་རེ་ལ་ཟླ་རྐང་རའི་དང་པོ་རེ་སྤྱོད་པས།
ཚེས་ཟླ་གཅིག་ལ་རིལ་པོ་སུམ་ཅུ་འབྱུང༌། དེ་ལ་རིལ་པོ་ཉེར་བརྒྱད་ཀྱི་འཁོར་ལོས་དྲིལ་བས་ལྷག་
མ་གཉིས་འབྱུང་བས་དེས་བསྒྱུར་བ་ཡིན་པའི་ཕྱིར་དེ་ལ་འོག་གི་ནོར་བསྲེ་བ་ནི་རིལ་པོར་མཚུངས་
པས་སོ། །གནས་སྟེང་མ་ལ་ཉེར་བརྒྱད་ཀྱིས་བགོད་པ་ལ་རྒྱུ་མཚན་ཡོད་དེ། ཟླ་རྐང་རིམ་པ་ལ་བཅུ་
བཞི་རིམ་མིན་ལ་བཅུ་བཞི་སྟེ་རིལ་པོ་ཉེར་བརྒྱད་ཀྱི་འཁོར་ལོ་ཡིན་པའི་ཕྱིར། ལྷག་མ་ནི་རིལ་པོའི་
གནས་སུ་བཟུང་བྱ་ཡིན་ནོ། །
གསུམ་པ་ལ། སྔར་ལྟར་གཉིས་ལས། དང་པོ་ནི། གནས་གསུམ་དབུས་མ་དག་ནི་དབང་ཕྱུག་
གིས་བསྒྱུར་འོག་མ་དགུ་དང་ཡོན་ཏན་རྣམས་ཀྱིས་ཆ་ཐོབ་པ། །གཉིས་བསྲེས་དམན་པའི་དབུས་
མར་ཆུ་ཚོད་དག་གི་ཐོབ་པ་ནོར་ཏེ་སྟེང་གི་ཕུང་པོར་གཉིས་ཀྱིས་ནི། །བསྒྱུར་ནས་བྱིན་ལ་སྐར་མས་
བགོས་ལྷག་མི་བདག་ཉི་མའི་སྐར་མ་ལ་སོགས་ལོངས་སྤྱོད་དག་ཏུ་འགྱུར། །ཞེས་སོ། །གཉིས་པ་ནི་
ཟླ་དག་གནས་གསུམ་དུ་འཇོག་པ་ལ་རྒྱུ་མཚན་ཡོད་དེ། སྟེང་མ་སྐར་མའི་གནས་དང་། བར་མ་ཆུ་
ཚོད་ཀྱི་གནས་དང་། འོག་མ་སྦྱོང་བྱེད་ཀྱི་བུ་ལོན་ངོས་བཟུང་བའི་ཕྱིར་དུ་བཀོད་པའི་ཕྱིར། །གནས་
དབུས་མ་བཅུ་གཅིག་གིས་བསྒྱུར་བ་ནི། ཉི་མའི་ཚེས་ཞག་གཅིག་གི་རྟག་པའི་ལོངས་སྤྱོད་ལ་ཆུ་ཚོད་
བཞི ཆུ་སྲང་ཉེར་གཅིག དབུགས་ལྔ། འདོད་ཆ་དགུ་ཅུང་མེད་གཅིག་ཡོད་ཀྱང༌། རྣམ་བཞག་སླ་བའི་
ཕྱིར་དགུར་བྱས་ཏེ། དེ་ལ་འདོད་ཆ་བཞི་ལྷག་པོར་བྱིན་ཏེ་གོང་དུ་དྲིལ་བས། ཆུ་ཚོད་བཞི་དང་། ཆུ་
སྲང་ཉེར་གཉིས་འབྱུང་། དེ་ཚེས་ཟླ་གཅིག་གི་རྟག་པའི་ལོངས་སྤྱོད་དུ་བསྒྲུབ་པའི་ཕྱིར་གཉིས་ཀ་
སུམ་ཅུས་བསྒྱུར་ཏེ་རང་རང་གི་འཁོར་ལོས་དྲིལ་བས་སྐར་མ་གཉིས་དང༌། ཆུ་ཚོད་བཅུ་གཅིག་
འབྱུང་བས་དེའི་ཆུ་ཚོད་བཅུ་གཅིག་པོ་དེས་བསྒྱུར་བ་ཡིན་པའི་ཕྱིར། འོ་ན་ཚེས་རེ་བཞིན་འདོད་ཆ་
བཞི་རེ་བྱིན་པས་མ་དག་པའི་སྐྱོན་ཡོད་དེ་སྙམ་ན། ཟླ་བ་སུམ་ཅུ་རྩ་དགུ་མ་སོང་གི་བར་དུ་བུ་ལོན་
ཆུ་ཚོད་དུ་མ་ལོངས་པས་ཉེས་པ་ཆེར་མི་སྐྱེད་ལ། ཟླ་བ་སོ་དགུ་ལོངས་ནས་བུ་ལོན་ཆུ་ཚོད་དུ་ལོངས་
པས་དེ་སྦྱོང་བའི་ཕྱིར་གནས་འོག་མ་སོ་དགུས་བགོས་པའི་ནོར་གྱིས་བར་མ་ལ་སྦྱོང་བ་ཡིན་ནོ། །
དེའི་སྦྱོང་བྱེད་ལ་གཉིས་བསྲེ་བ་ནི་ལྷག་འགྱུར་འདོར་བ་ཡིན་ཏེ། རྒྱལ་དཀས་རྩིས་གཞི་མཛད་པའི་
227



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྔ་ཉིན་ཉི་སྐར་གྱི་གནས་ན་ཉེར་དྲུག་དང་། ཆུ་ཚོད་ན་ལྔ་བཅུ་རྩ་བརྒྱད་ཡོད་ལ་དེའི་སྟེང་དུ་ཆུ་ཚོད་
གཉིས་བྱུང་ན་རྒྱུ་སྐར་གྱི་འཁོར་ལོ་ལོངས་པས། དེ་མ་འོངས་པའི་ལོངས་སྤྱོད་ཀྱི་སྟེང་ནས་ལྷག་
འགྱུར་དུ་འདོར་བའི་ཕྱིར། ཡང་ན་སྐར་མ་ཉེར་དྲུག་དང་ཆུ་ཚོད་ལྔ་བཅུ་རྩ་བརྒྱད་ཉིད་གོང་བཞིན་
རྩིས་འཕྲོར་བསྲེས་ནའང་རྣམ་པར་དག་པས་འདི་གཉིས་གནད་གཅིག་གོ །ཡང་ན་ཟླ་དག་གནས་
ལྔར་བཞག་སྟེ། ཉི་མའི་ཚེས་ཞག་གཅིག་གི་རྟག་པའི་ལོངས་སྤྱོད་རྣམས། ཚེས་ཟླ་གཅིག་གི་རྟག་
ལོངས་སུ་བསྒྲུབ་པའི་ཕྱིར་སུམ་ཅུས་བསྒྱུར་བས་སྐར་མ་གཉིས། ཆུ་ཚོད་བཅུ། ཆུ་སྲང་ང་བཅུ་རྩ་
བརྒྱད། དབུགས་གཉིས། འདོད་ཆ་བཅུ་རྣམས་འབྱུང་བས། དེ་རྣམས་ཀྱིས་རིམ་བཞིན་ཟླ་དག་
གནས་ལྔ་པོ་བསྒྱུར་ཞིང་ལྷག་འགྱུར་དོར་ནས་རང་རང་གི་འཁོར་ལོས་དྲིལ་ནའང་རྣམ་པར་དག་གོ།
ཆུ་ཚོད་དྲུག་ཅུས་བགོད་པ་དང་། ལྷག་མ་ནི་གོང་དང་མཚུངས། ཐོབ་ནོར་ནི་ཆུ་ཚོད་སྐར་མར་ལོངས་
པའི་གྲངས་ཡིན་པས་སྟེང་དུ་བསྲེ། དེ་ཡང་སྔོན་ལ་གནས་སྟེང་མ་གཉིས་ཀྱིས་བསྒྱུར་དགོས་ཏེ།
གནས་སྟེང་མའི་སྐར་གནས་ཀྱི་གཉིས་པོ་དེ་ངོས་བཟུང་བའི་ཕྱེད་ཡོད་པའི་ཕྱིར། ཚེས་དང་ཉི་མའི་
རྟག་ལོངས་ཆ་ཕྲ་མོ་རྣམས་མ་རྩིས་པ་དེ་དུས་རྒྱུན་རིང་པོ་ན་ཆུ་ཚོད་མང་པོར་ལོངས་པའི་ཚེ་འདོར་
ལེན་དགོས་པ་ནི་རིག་པས་བརྟགས་ཏེ་ཤེས་པར་བྱའོ། ། རྒྱུད་འགྲེལ་ལས་ནི་རྟག་ལོངས་ཀྱི་སྐབས་
སུ་དབུགས་ཡན་ཆད་ཙམ་ལས་མ་གསུངས་པས། ཆ་ཤས་ཕྲ་མོ་རྣམས་མ་རྩིས་ཀྱང་རུང་ངམ་སྙམ་
བཞི་པ་ནི། རྒྱུད་ལས། གཟའ་ལ་གཟའ་ནི་རབ་སྦྱིན་མི་བདག་ཉིས་འགྱུར་ཆུ་ཚོད་ལ་སྟེ་ཞེས་
སོགས་ཀྱི་དོན། གོང་གི་བསྒྱུར་བྱེད་གཟའ་གཅིག །ཆུ་ཚོད་སུམ་ཅུ་རྩ་གཉིས་རིལ་པོ་གཉིས། ཆ་ཤས་
གཅིག །ཉི་སྐར་གཉིས་ཆུ་ཚོད་བཅུ་གཅིག་རྣམས་སྔ་ཟླའི་རྒྱུ་བའི་སྟེང་དུ་བྱིན་པས། ཟླ་བ་ཕྱི་མའི་རྒྱུ་
བ་ཀ་རིམ་གྱིས་འབྱུང་བ་ནི་རྟོགས་པར་སླའོ། ། །
གཉིས་པ་ཚེས་རེའི་ངེས་པ་ལ་ལྔ་སྟེ་གཟའ་ཚེས་ཀྱི། ཉི་སྐར་གྱི། ཟླ་སྐར་གྱི། སྦྱོར་བའི་བྱེད་པའི་
ངེས་པའོ། །དང་པོ་ནི། རྒྱུད་ལས། ཚེས་རྣམས་སྦྱིན་དང་དོར་དང་སླར་ཡང་སྦྱིན་པ་དག་ནི་གཟའ་དང་
ཆུ་ཚོད་རྐང་པ་རྣམས་སུ་སྟེ། །ཞེས་སོགས་ཀྱི་དོན་ནི། གཟའི་གནས་སུ་ཚེས་གྲངས་སྦྱིན་ཞིང་། ཚེས་
གྲངས་དེ་ཉིད་ཆུ་ཚོད་ཀྱི་གནས་ནས་སྦྱངས་པས། དོན་ལ་ཚེས་རེ་བཞིན་ཚེས་ཀྱི་རྟག་པའི་ལོངས་
228



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
སྤྱོད་ཆུ་ཚོད་ལྔ་བཅུ་ང་དགུ་རེ་སྦྱིན་པར་འགྱུར་བ་ཡིན་ནོ། །འོ་ན་ཆུ་སྲང་གསུམ་ལ་སོགས་པ་མ་སྦྱིན་
པ་ནི། གླུ་བ་ཀའི་སྐབས་སུ་ཟླ་རེ་བཞིན་ཆུ་སྲང་བཅུ་བཅུ་ལྷག་པོར་ཡོད་པས་དེའི་གཉེན་པོ་ལ་
དགོངས་པའོ། ། ཤིན་ཏུ་དག་པར་བརྩི་ན་ཚེས་ཀྱི་རྟག་པའི་ལོངས་སྤྱོད་ཆུ་ཚོད་ང་དགུ ། ཆུ་སྲང་
གསུམ་ལ་སོགས་པ་རྣམས་སོ་སོར་ཚེས་གྲངས་གང་ལ་བབ་པ་དེས་བསྒྱུར་ནས་གཟའ་ཚེས་ཀྱི་རྒྱུ་
བར་སྦྱིན་ནོ། །རིལ་པོར་ཚེས་གྲངས་སྟེར་བ་ནི། ཚེས་རེ་བཞིན་ཟླ་རྐང་རེ་རེ་སྤྱོད་པའི་དོན་ཡིན། དེ་
ལ་བཅུ་བཞིས་བགོད་པ་ནི་ཟླ་བའི་རྐང་གནས་བཅུ་བཞིར་ངེས་པས་དེས་བགོད་པ་ཡིན། དེའི་རྙེད་
ནོར་མེད་པའམ། རྙེད་པ་མཉམ་ན་རིམ་པ་ལ་ཡོད་པའི་རྒྱུ་མཚན་ནི། རྙེད་ནོར་རྣམས་རྐང་པ་ཚར་
རེ་སོང་བའི་དོན་ཡིན་པས། སྟོང་པ་ཤར་ན་རིམ་པའི་རྐང་པ་དང་པོ་ལ་ཡོད་པ་དང་། གཉིས་ཤར་ན་
རིམ་མིན་ལ་ཟློག་སྟེ་སླར་ཡང་རིམ་པ་ལ་ཡོད་པ་དང་། བཞི་ཤར་བའི་ཚེ་ཡང་རིམ་མིན་ལ་ལོག་སྟེ་
རིམ་པ་ལ་ཡོད་པ་ཡིན། བཞི་ལས་མང་བ་ནི་མི་ཐོབ་སྟེ། ཚེས་ཀྱི་མང་མཐའ་སུམ་བཅུ་ལ། རིལ་པོའི་
མང་མཐའ་ཉེར་བདུན་བསྲེས་པས་ལྔ་བཅུ་རྩ་བདུན་འབྱུང༌། དེ་ལ་བཅུ་བཞིས་བགོས་པས་བཞི་
ལས་མང་བ་མི་ཐོབ་པའི་ཕྱིར། རྙེད་ནོར་གཅིག་ཤར་ན་རིམ་པ་ཚར་གཅིག་སོང་ནས་རིམ་མིན་ལ་
ཡོད་པ་དང༌། གསུམ་ཤར་བའི་ཚེ་སླར་ཡང་རིམ་པ་སོང་པའི་རིམ་མིན་ལ་ཡོད་པ་ཡིན་ནོ། །བཅུ་
བཞིས་བགོས་པའི་ལྷག་མ་ནི་རྐང་འཛིན་ཡིན་པས། དེའི་གྲངས་ཀྱིས་ཟླ་རྐང་སྡོམ་དགོས་པ་ཡིན་པ་
ལ༑ རིམ་པའི་སྔ་རྐང་དུ་ནོར་ཇེ་མང་དུ་སོང་བའི་ཚུལ་གྱིས་རྐང་འཛིན་གཅིག་ནས་བདུན་གྱི་བར་ལ་
གོ་རིམ་བཞིན་ཟླ་རྐང་ལྔ་དང་། བཅུ་དང་། བཅོ་ལྔ་དང་། བཅུ་དགུ་དང༌། ཉེར་གཉིས་དང༌། ཉེར་བཞི་
དང༌། ཉེར་ལྔ་རྣམས་སྡོམ། རྐང་འཛིན་བརྒྱད་ནས་བཅུ་གསུམ་གྱི་བར་ལ་རིམ་པའི་ཕྱི་རྐང་ལ་ཡོད་
པས་ནོར་འགྲིབ་པའི་ཚུལ་གྱིས་ཉེར་བཞི་དང༌། ཉེར་གཉིས་དང༌། བཅུ་དགུ་དང་། བཅོ་ལྔ་དང་། བཅུ་
དང༌། ལྔ་རྣམས་བསྡོམས། དེས་ན་སྔ་རྐང་དུ་ནོར་ཇི་ཙམ་འཕེལ་བ་དེ། ཕྱི་རྐང་དུ་བུ་ལོན་འཕེལ་
བའམ་ནོར་འགྲིབ་པས་སོབས་ཏེ་རིམ་པ་རྫོགས་པའི་ཚེ་རྟག་ལོངས་ཀྱི་སྟེང་དུ་ལྷག་ཆད་མེད་པར་་་་་
འགྲིག་པ་ཡིན་ནོ། །རིམ་མིན་གྱི་སྔ་རྐང་དུ་བུ་ལོན་འཕེལ་བ་དེ་དང༌། ཕྱི་རྐང་དུ་བུ་ལོན་འགྲིབ་པའི་
ཚུལ་ཀྱང་འདིས་རྟོགས་པར་བྱའོ། །རྐང་པའི་ཆ་ཤས་ཀྱི་ལོངས་སྤྱོད་ནི། རགས་པ་ཟླ་བའི་ཆ་ཤས་ཀྱི་
དབང་དུ་བྱས་ན། རྐང་བཟུང་སྡུན་མ་གང་ལ་བབ་པ་དེས། ཆ་ཤས་ཀྱི་གནས་ན་ཇི་ཙམ་ཡོད་པ་དེ་
229



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བསྒྱུར་ལ་དུས་ཉིས་བགོས་པའི་འབྲས་བུ་ནི་ཡང་དག་རྒྱུ་བའི་ཆུ་ཚོད་ཆུ་སྲང་དབུགས་ལ་སོགས་
པའོ། །དེའི་དོན་ནི། དཔེར་ན་ཆ་ཤས་ཀྱི་གནས་ན་གཅིག་ཡོད་པའི་ཚེ། རྐང་བཟུང་སྡུན་མས་བསྒྱུར་
ནས་དུས་ཉིས་བགོས་པའི་འབྲས་བུ་ནི་རྐང་བཟུང་སྔོན་མ་དེ་ཉིད་ཀྱི་དུས་ཉིའི་ཆ་ཤས་གཅིག་ཡིན་
ལ༑ དེ་བཞིན་དུ་ཆ་ཤས་ཀྱི་གནས་ན་གཉིས་ཡོད་པའི་ཚེ་བསྒྱུར་བགོད་གོང་བཞིན་བྱས་པའི་འབྲས་
བུ་ནི། རྐང་བཟུང་སྡུན་མ་དེའི་བརྒྱ་ཉེར་དྲུག་གི་ཆ་ཤས་གཉིས་ཡིན་ཞིང་། ཆ་ཤས་ཀྱི་གནས་ན་བརྒྱ་
ཉེར་ལྔ་ཡོད་པའི་ཚེ། བསྒྱུར་བགོད་གོང་བཞིན་བྱས་པའི་འབྲས་བུ་ནི། རྐང་བཟུང་སྡུན་མ་དེའི་དུས་
ཉིའི་ཆ་ཤས་བརྒྱ་ཉེར་ལྔ་ཡིན། དེ་ནས་ཟླ་བ་གཅིག་ན་ཆ་ཤས་ཀྱི་འཁོར་ལོར་ལོངས་པས། ཆ་ཤས་
ཀྱི་གནས་སྟོང་ནས་སླར་ཡང་ཆ་ཤས་གཞན་གྱི་མགོ་བརྩོམ་པ་ཡིན་ནོ། །རྐང་མཚམས་མ་འདས་ན་
རྐང་པའི་ཆུ་ཚོད་དང་ཡང་དག་རྒྱུ་བའི་ཆུ་ཚོད་བསྲེ་བ་ལ་རྒྱུ་མཚན་ཡོད་དེ། རིམ་པའི་སྔ་རྐང་དུ་ནོར་
དུ་མཚུངས། རིམ་མིན་གྱི་སྔ་རྐང་དུ་བུ་ལོན་དུ་མཚུངས་པའི་ཕྱིར། རྐང་མཚམས་འདས་ན། ཡང་དག་
རྒྱུ་བའི་ཆུ་ཚོད་ལ་སོགས་པས་རྐང་པའི་ཆུ་ཚོད་ལ་སྦྱོང་བའི་རྒྱུ་མཚན་ནི། རིམ་པའི་ཕྱི་རྐང་གི་
སྐབས་སུ་རྐང་པའི་ལོངས་སྤྱོད་རྣམས་ནི་ནོར་བྲི་བའི་ལྷག་མ་རྣམས་གདམས་པ་ཡིན་ལ། ཡང་དག་
རྒྱུ་བའི་ལོངས་སྤྱོད་རྣམས་ནི་བུ་ལོན་གྱི་ཕུང་པོ་ཡིན་པས་དེས་ཀྱང་ནོར་གྱི་ལྷག་མ་ལ་སྦྱོང་བ་ཡིན་
ནོ༑ ༑རིམ་མིན་གྱི་ཕྱིར་ཕྱི་རྐང་ལ།རྐང་པའི་ཆུ་ཚོད་ནི་བུ་ལོན་བྲི་བའི་ལྷག་མ་རྣམས་ཕྱོགས་གཅིག་
ཏུ་གདམས་པ་ཡིན་ལ། ཡང་དག་རྒྱུ་བའི་ལོངས་སྤྱོད་རྣམས་ནི་ནོར་གྱི་ཕུང་པོ་ཡིན་པས། དེས་ཀྱང་
བུ་ལོན་གྱི་ལྷག་མ་ལ་སྦྱངས་ཏེ་ཉུང་ངུ་བཏོང་(གཏོང་བའི་ཕྱིར་རོ། །དེ་ལྟར་རྐང་པའི་ལོངས་སྤྱོད་
རྣམས་ནི་རྙེད་པ་མཉམ་པ་དང་མི་མཉམ་པའི་བྱེ་བྲག་གིས། གཟའ་ཚེས་ཀྱི་རྟག་ལོངས་ཀྱི་སྟེང་དུ་
སྣོན་པ་དང་། འབྲིད་པ་གོ་རིམ་བཞིན་དུ་འགྱུར་བ་ཡིན་ནོ། །དེས་ཚེས་ཕལ་ཆེར་དག་ལ། དེའི་སྟེང་
དུ་ཉི་རྐང་གི་ལོངས་སྤྱོད་རྣམས་ཉི་མ་ལ་སྣོན་འབྲིད་བྱེད་པ་ཇི་ལྟ་བ་བཞིན། ཚེས་ལའང་བྱས་པས་
རྣམ་པར་དག་སྟེ་དེའི་རྒྱུ་མཚན་ནི་འོག་ནས་འཆད་དོ། །ཕྲ་བ་ཚེས་ཀྱི་ཆ་ཤས་ཀྱི་དབང་དུ་བྱས་ན་དྷུ་
བ་ཀའི་ཆ་ཤས་ཀྱི་གནས་དེ་སུམ་ཅུས་བསྒྱུར་ནས་སྐབས་སུ་གང་བབ་ཀྱི་ཚེས་བསྲེས་ལ། དེ་རྐང་
བཟུང་སྡུན་མས་བསྒྱུར་ཏེ། སུམ་སྟོང་བདུན་བརྒྱ་བརྒྱད་ཅུས་བགོས་པའི་ཐོབ་ནོར་རྣམས་ནི་ཡང་
དག་རྒྱུ་བའི་ལོངས་སྤྱོད་ཡིན་ལ། སྦྱིན་དོར་བྱེད་ཚུལ་ལས་སོགས་པ་གོང་དང་མཚུངས་སོ། །
230



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། པོད་དང་པོ།
གཉིས་པ་ཉི་སྐར་གྱི་ངེས་པ་ནི། གང་ཞིག་རིག་བྱེད་རྣམས་ཀྱིས་ཚེས་བསྒྱུར་གསལ་བར་ནོར་
ཏེ་དེ་ཡི་སུམ་ཆ་དག་གི་བསྲེས་པའོ་ཞེས་སོགས་ཀྱི་དོན། ཚེས་གྲངས་གང་སྐབས་སུ་བབ་པ་དེ་
གནས་གཉིས་སུ་བཞག་པའི་སྟེང་མ་ཆུ་ཚོད་ཀྱི་དོན་དང་། འོག་མ་ཆུ་སྲང་གི་དོན་དུ་བཀོད་ལ། སྟེང་
མ་བཞིས་བསྒྱུར་བ་ནི། ཉི་མའི་ཚེས་ཞག་གཅིག་གི་རྟག་པའི་ལོངས་སྤྱོད་ཆུ་ཚོད་བཞི་ཆུ་སྲང་ཉེར་
གཅིག་དབུགས་ལྔ་འདོད་ཆ་དགུ་ཡོད་པ་ལས། འདིར་སླ་ཐབས་སུ་བྱས་ཏེ། ཆུ་ཚོད་བཞི་དང་ཆུ་སྲང་
ཉི་ཤུར་རྣམ་བཞག་བྱས་པ་ཡིན་པས། དེའི་ཆུ་ཚོད་བཞི་པོ་དེ་ངོས་བཟུང་བའི་ཆེད་ཡིན་ནོ། ། གནས་
འོག་མ་གསུམ་གྱིས་བགོས་པའི་ནོར་སྟེང་དུ་སྟེར་བའི་རྒྱུ་མཚན་ནི། ཚེས་རེ་ལ་ཆུ་སྲང་ཉི་ཤུ་རེ་ཡོད་
ལ༑ ཚེས་གསུམ་ཚན་རེ་ན་ཆུ་སྲང་རྣམས་ཆུ་ཚོད་དུ་ལོངས་པས་དེ་སྟེང་དུ་བསྲེ་བ་ཡིན་ནོ། ། ཚེས་
སུམ་ཚན་དུ་མ་ལོངས་ན་ཉི་ཤུས་བསྒྱུར་ནས་ཆུ་སྲང་གི་གནས་སུ་འགོད་པ་ཡིན་ཞིང་སྟེང་ཆུ་ཚོད་ཀྱི་
གནས་ལ་དྲུག་བཅུས་བགོས་པའི་ནོར་ནི་སྐར་མར་ལོངས་པའི་གྲངས་ཡིན་པས། དེ་རྣམས་ཉི་དྷུར་
རིམ་བཞིན་བྱིན་པས་ཚེས་རེའི་རྟག་ལོངས་རྣམས་རྒྱུན་གདམས་པར་འགྱུར་བ་ཡིན་ནོ། །འོ་ན་རྟག་
ལོངས་ཆུ་སྲང་བཅུ་ལ་སོགས་པ་མ་ཆུད་པས་མ་དག་གོ་སྙམ་ན་རྒྱུ་བ་ཀའི་སྐབས་སུ་ཅུང་ཟད་ལྷག་
པོ་ཡོད་པས་དེའི་གཉེན་པོ་དང་སླ་ཐབས་སུ་བཞག་པའི་ཕྱིར་སྐྱོན་མེད་དོ། །ཡང་ཤིན་ཏུ་དག་པར་
བརྩི་ན། ཉི་མའི་ཚེས་ཞག་གི་རྟག་པའི་ལོངས་སྤྱོད་ཆུ་ཚོད་བཞི་ཆུ་སྲང་ཉེར་གཅིག དབུགས་ལྔ།
འདོད་ཆ་དགུ་རྣམས། རིམ་བཞིན་ཚེས་གྲངས་གང་ཡིན་དེས་བསྒྱུར་ནས་འཁོར་ལོས་དྲིལ་ཏེ་ཉི་དྷུའི་
གནས་སོ་སོར་བྱིན་པས་རྣམ་པར་དག་གོ་དེ་ལ་ཉི་མ་བར་པ་ཞེས་པའམ། ཉི་མ་ཕྱེད་དག་ཞེས་པའི་
ཐ་སྙད་འཇོག་པ་ཡིན་ལ། ཉི་བརྒྱ་བར་)དེ་ཉིད་གནས་གཉིས་སུ་འཇོག་པའི་རྒྱུ་མཚན་ནི། །གཅིག་
ནི་ཉི་རྐང་ལས་བྱུང་བའི་ལོངས་སྤྱོད་འཚོལ་བའི་གཞི་དང་གཅིག་ཤོས་ནི་ཉི་རྐང་ལས་བྱུང་བའི་
ལོངས་སྤྱོད་སྦྱིན་དོར་བྱ་བའི་གཞིར་བཀོད་པའོ། །དང་པོ་དེ་ལ་སྐར་མ་དྲུག་དང་ཆུ་ཚོད་ཞེ་ལྔ་སྦྱོང་
བའི་རྒྱུ་མཚན་ནི། ཉི་མ་ནི་ཀརྐ་ཊའི་ཁྱིམ་གྱི་ཐོག་མར་སྐྱེས་ལ། རང་མ་སྐྱེས་གོང་དུ་ལུག་དང་གླང་
དང་འཁྲིག་པའི་ཁྱིམ་གསུམ་འདས། དེ་རེ་རེ་ལའང་ཡུལ་གྱི་ཆུ་ཚོད་བརྒྱ་སོ་ལྔ་རེ་ཡོད་པས། དེ་
རྣམས་དྲིལ་ན་སྐར་མ་དྲུག་དང༌། ཆུ་ཚོད་ཞེ་ལྔ་འབྱུང་བས་དེ་ལྟ་བུའི་སྐྱེས་ཁྱིམ་སྦྱོང་བ་ཡིན་ལ་མ་
འདངས་ན་འཁོར་ལོ་བསྣན་ལ་སྦྱོང་བའི་རྒྱུ་མཚན་ནི། རྩིས་སྔ་མའི་འཕྲོ་བཟུང་ནས་བརྩི་བའི་དོན་
231



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཡིན་ལ། འཁོར་ལོ་བསྣན་པའམ་མ་བསྣན་ཀྱང་རུང་སྟེ། འཁོར་ལོ་ཕྱེད་ལྷག་ན་འདོད་པའི་རྒྱུ་མཚན་
ནི༑ རིམ་པ་ཚར་གཅིག་སོང་པ་ཡིན་ལ་དེའི་སྔ་རྐང་དུ་བུ་ལོན་ཇི་ཙམ་འཕེལ་པ་དེ་ཉིད་ཕྱི་རྐང་དུ་
སོབས་པས་རྟག་ལོངས་ཀྱི་སྟེང་དུ་རྩིས་འགྲིག་སྟེ་དོར་ཆོག་པ་ཡིན་ནོ། །རྒྱུ་སྐར་གྱི་གནས་དྲུག་ཅུས་
བསྒྱུར་བ་ནི་ཆུ་ཚོད་དུ་བསིལ་བའི་དོན་ཡིན་ལ། དེ་ལ་འོག་གི་ཆུ་ཚོད་ནི་ཆུ་ཚོད་དུ་སྟོབས་མཚུངས་
པས་བསྲེས་ཏེ་བརྒྱ་སོ་ལྔས་བགོས་པའི་འབྲས་བུ་ནི་རིམ་པའམ་རིམ་མིན་དུ་སླེབས་ནས་ཁྱིམ་དུ་་་
འདས་ཀྱི་གྲངས་ཡིན། ཁྱིམ་རེ་བགྲོད་པ་དང་དལ་རྐང་རེ་བགྲོད་པ་གནད་གཅིག་པས་ཐོབ་ནོར་
དེས་ཉི་རྐང་འཛིན་པར་བྱེད་པ་ཡིན་ནོ། ། དེ་ཡང་འཁོར་ཕྱེད་མ་དོར་ན་རིམ་པ་དང་། དོར་ན་རིམ་
མིན་ལ་ཡོད་ལ། རྐང་འཛིན་དུ་གཅིག་བྱུང་ན་སྔ་རྐང་གི་ཆུ་ཚོད་དྲུག་སྡོམ། གཉིས་བྱུང་ན་བཅུ་སྡོམ།
གསུམ་བྱུང་ན་བཅུ་གཅིག་སྡོམ། བཞི་བྱུང་ན་ཕྱི་རྐང་གི་མ་ཟོས་པའི་བཅུ་སྡོམ། ལྔ་བྱུང་ན་མ་ཟོས་
པའི་དྲུག་སྡོམ་པ་ཡིན་། སྟོང་པ་བྱུང་ན་སྡོམ་རྒྱུའི་རྐང་པ་ནི་མེད་ཅིང་། རྐང་བཟུང་སྡུན་མ་ནི་སྔ་རྐང་
དང་པོ་ལ་ཡོད་པ་ཡིན་ནོ། །དེ་དག་གི་དོན་ནི་དཔེར་མཚོན་ན། ཉི་མ་ཀརྐ་ཊའི་ཁྱིམ་དུ་སླེབ་པ་ནས།
སེངྒེའི་ཁྱིམ་དུ་མ་སླེབ་ཀྱི་བར་ལ་རིམ་རྐང་དང་པོའི་ཆུ་ཚོད་དྲུག་བུ་ལོན་དུ་འགྱུར་དགོས་པས། ཁྱིམ་
ཟླ་གཅིག་པོ་དེ་ལ་ཁྱིམ་གྱི་རྟག་ལོངས་ཆུ་ཚོད་བརྒྱ་སོ་ལྔའི་སྟེང་ནས་དྲུག་སྦྱངས་པའི་བརྒྱ་ཉེར་དགུ་
ལོངས་སྤྱད། ད་དུང་ཁྱིམ་དེ་རྫོགས་པ་ལ་ཆུ་ཚོད་དྲུག་དགོས་པས་ཚེས་ཞག་ཕྱེད་དང་གཉིས་ཅུང་
མེད་གཅིག་ཕྱིར་ནུར་དགོས་པ་མིན། འདིས་ཉི་མ་འཁྲིག་ཁྱིམ་དུ་གནས་པ་རིམ་མིན་གྱི་ཕྱི་རྐང་ཐ་
མའི་སྐབས་ཀྱང་རྟོགས་པར་གྱུར་རོ། །ཡང་ཉི་མ་སེང་གེའི་ཁྱིམ་དུ་སླེབ་ནས། བུ་མོའི་ཁྱིམ་དུ་མ་
སླེབ་གྱི་བར་གྱི་ཁྱིམ་ཟླ་གཅིག་ལ་རིམ་རྐང་གཉིས་པའི་ཆུ་ཚོད་བཞི་བུ་ལོན་དུ་སོང་བས་ཆུ་ཚོད་
བརྒྱད་དང་སོ་གཅིག་ལས་སྤྱོད་མ་ནུས།. ད་དུང་ཆུ་ཚོད་བཞི་དགོས་པས་ཚེས་ཞག་གཅིག་ཅུང་མེད་
གཅིག་ཕྱིར་ནུར་དགོས། འདིས་རིམ་མིན་གྱི་རྐང་པ་ལྔ་པ་ཉི་མ་གླང་ཁྱིམ་དུ་གནས་པའི་དུས་ཀྱང་
གོའོ། །ཡང་ཉི་མ་བུ་མོའི་ཁྱིམ་དུ་སླེབ་ནས་སྲང་ཁྱིམ་དུ་མ་སླེབ་ཀྱི་བར་གྱི་ཁྱིམ་ཟླ་གཅིག་ལ་ཆུ་ཚོད་
གཅིག་བུ་ལོན་དུ་འགྱུར་བས་བརྒྱ་སོ་བཞི་སྤྱད། ད་དུང་ཆུ་ཚོད་གཅིག་དགོས་པས་དེའི་དུས་ཕྱིར་
ནུར་དགོས་པའང་རིག་པས་བརྟག་གོ །འདིས་ནི་རིམ་མིན་གྱི་རྐང་པ་བཞི་པ་ཉི་མ་ལུག་ཁྱིམ་དུ་
གནས་པའི་དུས་ཀྱང་ཤེས་དགོས། དེ་བཞིན་དུ་རིམ་པའི་ཕྱི་རྐང་དང་པོ་ཉི་མ་སྲང་ཁྱིམ་དུ་གནས་
232



པོད་དང་པོ།
བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པ་དང་། རིམ་མིན་གྱི་སྔ་རྐང་གསུམ་པ་ཉི་མ་ཉ་ཁྱིམ་དུ་གནས་པའི་ཁྱིམ་ཟླ་རེ་ལ་ཆུ་ཚོད་རེ་རེ་ནོར་
དུ་འགྲོ་བ་དང་
། ཡང་རིམ་པའི་ཕྱི་རྐང་གཉིས་པ་ཉི་མ་སྡིག་ཁྱིམ་དུ་གནས་པ་དང་། རིམ་མིན་གྱི་སྔ་
རྐང་གཉིས་པ་ཉི་མ་བུམ་པའི་ཁྱིམ་དུ་གནས་པའི་དུས་ཆུ་ཚོད་བཞི་ནོར་དུ་འགྱུར་བས་ཁྱིམ་དེ་བགྲོད་
པ་ལ་ཁྱིམ་ཟླ་གཅིག་གི་སྟེང་ནས་ཚེས་ཞག་གཅིག་ཅུང་མེད་ཅིག་མ་ཚང་བས་ཆོག་པ་ཡིན་ཡང་རིམ་
པའི་ཕྱི་རྐང་ཐ་མ་ཉི་མ་གཞི་ཁྱིམ་དུ་གནས་པ་དང༌། རིམ་མིན་གྱི་སྔ་རྐང་དང་པོ་ཉི་མ་ཆུ་སྲིན་གྱི་
ཁྱིམ་དུ་གནས་པའི་དུས་རྐང་པའི་ཆུ་ཚོད་དྲུག་ནོར་དུ་འགྱུར་བས་ཁྱིམ་དེ་བགྲོད་པ་ལ་ཁྱིམ་ཟླ་
གཅིག་གི་སྟེང་ནས་ཚེས་ཞག་ཕྱེད་དང་གཉིས་ཅུང་མེད་མ་ཚང་བས་ཆོག་པ་ཡིན། དེས་ན་རིམ་
པའི་སྔ་རྐང་དང་རིམ་མིན་གྱི་ཕྱི་རྐང་ལ་ནི་རྐང་པའི་ལོངས་སྤྱོད་རྟག་ལོངས་ལ་བུ་ལོན་དུ་སོང་པས་
ཁྱིམ་བགྲོད་པ་བུལ་བ་ཡིན་པས་ཞག་བསྣན་དགོས་པ་ཡིན། རིམ་མིན་གྱི་སྔ་རྐང་དང་། རིམ་པའི་ཕྱི་
རྐང་ལ་ནི་རྐང་པའི་ལོངས་སྤྱོད་རྟག་ལོངས་ལ་ནོར་དུ་སོང་བས་ཁྱིམ་བགྲོད་པ་མྱུར་བའི་དོན་གྱི་
ཞག་ཉུང་ངུས་ཆོག་པ་ཡིན་ནོ། །རྐང་བཟུང་སྡུན་མས་ལྷག་མ་བསྒྱུར་བའི་རྒྱུ་མཚན་ནི། ཁྱིམ་ཟླ་
གཅིག་གི་རྐང་པའི་ཆུ་ཚོད་རྣམས་ཆ་ཕྲ་མོར་བསིལ་ཏེ་རྒྱུན་གདམས་ནས་རྐང་པ་རིལ་པོ་བཅོམ་
པའི་དོན་ཡིན། དེ་ཡང་དཔེར་མཚོན་ན། རྟག་ལོངས་ཀྱི་ཆུ་ཚོད་གཅིག་རྐང་པ་གང་ལ་བབ་པས་
བསྒྱུར་ནས་བརྒྱ་སོ་ལྔས་ཐོབ་པ་ནི། ཆུ་ཚོད་གཅིག་གི་བར་གྱི་རྐང་པའི་ལོངས་སྤྱོད་ཡིན། དེ་བཞིན་
དུ་ཚེས་ཞག་གཅིག་གི་རྟག་ལོངས་ལ་བསྒྱུར་བགོད་བྱས་པས་ཚེས་ཞག་གཅིག་གི་རྐང་པའི་ལོངས་
སྤྱོད་འབྱུང་ཚུལ་གོང་དུ་བཤད་ཟིན་ཏོ། ། རྐང་མཚམས་མ་འདས་ན་ཆུ་ཚོད་གོང་འོག་གཉིས་བསྲེ་
བ་དང་། འདས་ན་ལོངས་སྤྱོད་འོག་མས་རྐང་པའི་ཆུ་ཚོད་ལ་སྦྱོང་བ་སོགས་ཟླ་རྐང་གི་སྐབས་ལྟར་
ཡིན་ལ། འོན་ཀྱང་རིམ་པ་ལ་ཡོད་པའི་ཚེ་ཉི་མ་དང་ཚེས་ལ་བུ་ལོན་དང་། །རིམ་མིན་ལ་ཡོད་པའི་ཚེ་
ནོར་དུ་འགྱུར་བ་ནི་ཁྱད་པར་རོ། །
གསུམ་པ་ཟླ་སྐར་གྱི་ངེས་པ་ནི། རྒྱུད་ལས། ཉི་མ་ལ་བྱིན་ཚེས་གྲངས་དག་ཀྱང་ཞེས་སོགས་ཀྱི་
དོན་ཉི་མ་དག་པ་གནས་གཉིས་སུ་བཞག་པའི་དང་པོ་ནི་ཉི་དག་ཉིད་ཡིན་ལ། ཕྱི་མ་ནི་ཟླ་སྐར་
རྟོགས་པའི་ཆེད་དུ་འགོད་པ་ཡིན་ཏེ། ཟླ་བས་ཚེས་རེ་བཞིན་རང་གི་ཐུན་མོང་མ་ཡིན་པའི་རྟག་པའི་
ལོངས་སྤྱོད་ལྔ་བཅུ་རྩ་བཞིའི་སྟེངས་སུ(སྟེང་དུ།། ཉི་མའི་ཚེས་ཞག་གི་རྟག་པའི་ལོངས་སྤྱོད་རྐང་
233



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ་དང་བཅས་པ་སྤྱོད་པའི་ཕྱིར། ཚེས་གྲངས་གང་སྐབས་སུ་བབ་པ་དེ་ལ་སྟེར་བ་ནི། ཚེས་རེ་བཞིན་
ཆུ་ཚོད་དྲུག་བཅུ་རེ་སྦྱིན་པ་ཡིན་ལ། ཚེས་གྲངས་ཟུར་དུ་དྲུག་གིས་བསྒྱུར་ནས་སྦྱངས་པས་དོན་ལ་
ཚེས་རེ་བཞིན་ཆུ་ཚོད་ལྔ་བཅུ་རྩ་བཞི་རེ་ཟླ་བའི་ཐུན་མོང་མ་ཡིན་པའི་རྟག་པའི་ལོངས་སྤྱོད་དུ་སྦྱིན་
པར་འགྱུར་བ་ཡིན། དེ་ལ་ཚེས་ཀྱིས་ལོངས་སྤྱོད་ཀྱིས་སྦྱོང་བ་ནི་ལོངས་སྤྱོད་ཀྱི་མཚམས་རྟོགས་པའི་
ཆེད་ཡིན་ཏེ། ཚེས་ཀྱི་ལོངས་སྤྱོད་ནི་ནམ་ལངས་ཚུན་ཆད་དུ་འཆར་བ་ཡིན་ལ། དེས་སྦྱངས་པས་ཟླ་
སྐར་གྱི་ལོངས་སྤྱོད་རྣམས་ནམ་ལངས་ཕན་ཆད་དུ་སྤྱད་ཟིན་འཆར་བ་གསལ་བར་རྟོགས་པའི་ཆེད་་་་
ཡོད་པའི་ཕྱིར། འོ་ན་ཟླ་སྐར་གྱི་ལོངས་སྤྱོད་རྣམས་ནི་ཡུལ་གྱི་ཡིན་ལ། ཚེས་ཀྱི་ལོངས་སྤྱོད་རྣམས་
ནི་དུས་ཀྱི་ཡིན་པས་སྟོབས་མི་མཚུངས་སྙམ་ན་སྐྱོན་མེད་དེ། ཚེས་ཀྱི་རྟག་པའི་ལོངས་སྤྱོད་ཆུ་ཚོདལྔ་
བཅུ་ང་དགུ་རྗེས་འབྲང་དང་བཅས་པ་དང༌། ཟླ་བའི་ཚེས་ཞག་གཅིག་གི་རྟག་པའི་ལོངས་སྤྱོད་ཆུ་
ཚོད་ལྔ་བཅུ་རྩ་བརྒྱད་རྗེས་འབྲང་དང་བཅས་པ་ཕལ་ཆེར་གྲངས་མཚུངས་པས་སོ།། འོན་ཀྱང་ཚེས་
ཀྱི་རྟག་ལོངས་ལ་ཟླ་རྐང་གི་འཕེལ་འགྲིབ་འབྱུང་པས། གཟའ་འཛིན་ལ་སོགས་པའི་སྐབས་སུ་ཚེས་
ཀྱིས་ལོངས་སྤྱོད་ཀྱིས་མ་སྦྱངས་པའི་ཟླ་སྐར་གྱི་ལོངས་སྤྱོད་དེ་ཉིད་དང༌། དགྲ་གཅན་ཕན་ཚུན་དུ་
སྦྱོང་བའི་རྒྱུ་མཚན་ཡང་དེ་ཡིན་ནོ། །དེས་ན་ཚེས་ཀྱིས་ལོངས་སྤྱོད་ཀྱིས་མ་སྦྱངས་པའི་ཚེས། ཟླ་ཉིའི་
སྐར་མའི་ལོངས་སྤྱོད་རྣམས་ཚེས་དེ་རྫོགས་པ་ཕན་ལ་སྤྱད་པ་ཡིན་པས། ཚེས་ཀྱིས་ཟླ་བ་ལ་སྦྱངས་
པའི་ཚེ་ཟླ་བའི་ལོངས་སྤྱོད་རྣམས་ནམ་ལངས་ཕན་ཆད་ལ་སྤྱད་ཟིན་འཆར་བ་ཡིན་ནོ། །
བཞི་པ་སྦྱོར་བའི་ངེས་པ་ནི། རྒྱུད་ལས། མི་ཡི་བདག་པོ་ཉི་ཟླ་བསྲེས་པ་སྦྱོར་བའོ་ཞེས་པའོ། །
དེའི་དོན་ནི་སྦྱོར་བས་ཚེས་རེ་ལ་ཟླ་བས་གང་སྤྱད་ཀྱི་སྟེང་དུ། ཉི་མས་གང་སྤྱད་ཀྱི་རྟག་པའི་ལོངས་
སྤྱོད་དང་རྐང་པའི་ལོངས་སྤྱོད་རྣམས་སྤྱོད་པ་རྟོགས་པའི་ཆེད་ཡིན་ནོ། །སྦྱོར་བ་དེ་ཡང་རྣམ་སེལ་
ལ་སོགས་པ་ཉི་ཤུ་རྩ་བདུན་དུ་གྲངས་ངེས་པས། སྦྱོར་བ་ཉེར་བདུན་གྱི་འཁོར་ལོ་ཡིན་ནོ། ། །
ལྔ་པ་བྱེད་པའི་ངེས་པ་ནི་རྒྱུད་ལས། བྱེད་པ་དག་ལ་ཚེས་གྲངས་མིག་གིས་བསྒྱུར་བ་ཟླ་བྲལ་
གང་ཞིག་བདུན་གྱི་ཆའི་ལྷག་མའོ་ཞེས་པའི་དོན་ཚེས་གྲངས་གཉིས་ཀྱིས་བསྒྱུར་བ་ནི་ཚེས་རེ་ལ་
བྱེད་པ་གཉིས་རེ་འཆར་བའི་དོན་ཡིན། དེ་ལས་གཅིག་སྦྱོང་བ་ནི། ཚེས་གཅིག་གི་སྔ་ཆ་འཆར་བའི་
མི་འཕོ་བའི་བྱེད་པ་གཅིག་ཡོད་པ་དེ་སྦྱོང་བ་ཡིན་ལ། ལྷག་མ་ལ་བདུན་གྱིས་བགོད་པ་ནི། འཕོ་བའི་
234



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། པོད་དང་པོ།
བྱེད་པ་བདུན་དུ་གྲངས་ངེས་པའི་དོན་ཡིན། དེས་ན་རི་མོ་ལ་གང་ཤར་གྱི་བྱེད་པ་དེ་ནི་ཚེས་དེའི་ཕྱི་
ཆ་ལ་འཆར་བའི་བྱེད་པ་ཡིན་ལ། སྔ་ཆའི་བྱེད་པ་ནི་ཤུགས་ལ་རྟོགས་པར་བྱའོ། །
གསུམ་པ་རྟོགས་དཀའ་བ་བྱེ་བྲག་ཏུ་བཤད་པ་ལ། དངོས་དང་། འཕྲོས་དོན་གཞན་བཤད་པ་
གཉིས། དང༌ པོ་ལ། གཟའ་ འདས་ ད་ ལྟར་ གྱི་མཐའ་སྤྱད་དཔྱད་པ་ དང༌། ཚེས་ ཆད་ལྷག་ གི་
མཐའ་སྤྱོད་དཔྱད་པ་གཉིས། དང་པོ་ལ། དགག་བཞག་གཉིས་ལས། དང་པོ་ལ། ཁ་ཅིག་ན་རེ། ཚེས་
རྩིས་ཀྱི་རི་མོ་ལ་གང་ཤར་གྱི་གཟའ་དེ་ཚེས་དེ་ལ་ད་ལྟར་ལོངས་སྤྱོད་བཞིན་པ་ཡིན་ཏེ། རྒྱུད་ལས་
དྲིས་པའི་དབྱངས་རྟག་པའི་སྐབས་སུ་གཅིག་ཡིག་ཉི་མའི་རི་མོ་དང་། གཉིས་ཡིག་ཟླ་བའི་རི་མོ་
སོགས་སུ་བཤད་པའི་ཕྱིར་དང༌། སློབ་དཔོན་ཨ་བྷ་ཡ་ཀ་རས། དུས་འཁོར་ལ་འཇུག་པའི་བསྟན་
བཅོས་སུ། གཅིག་ལ་སོགས་པས་ཉི་མ་ལ་སོགས་པའི་གཟའ་རྣམས་རྟོགས་པར་བྱེད་དེ་ཞེས་བཤད་
པའི་ཕྱིར་དང༌། དུས་བཞི་ཆེན་པོའི་མཐར་གཟའ་རྣམས་སྟོང་པ་ལ་ཞུགས་ཤིང་སླར་ཡང་སྟོང་པ་
ལས་སྐྱེ་བའི་སྐབས་སུ་ཚེས་གཅིག་གི་གཟའ་གནས་སུ་གཅིག་ཤར་བ་ནི་གང་ཞིག དེ་ཉིན་གཟའ་ཉི་
མ་འབྱུང་བར་བཤད་པའི་ཕྱིར་།ཞེས་ཟེར། དེ་ནི་མི་འཐད་དེ། ལུང་དེ་དག་གིས་གཅིག་ཡིག་ཉི་མའི་
རི་མོ་ཡིན་པ་དང་། གཉིས་ཡིག་ཟླ་བའི་རི་མོ་ཡིན་པར་བཤད་ཀྱིས་ཀྱི། གཟའ་དེ་རྣམས་ཚེས་རྩིས་
ཀྱི་རི་མོ་ལ་ད་ལྟར་ལོངས་སྤྱོད་བཞིན་པར་མ་བཤད་པས་སྒྲུབ་བྱེད་བསྒྲུབ་བྱ་དང་མཚུངས་པའི་
ཕྱིར། དུས་གཞི་[བཞི་ཆེན་པོའི་མཐར་གཟའ་རྣམས་སྟོང་པ་ལ་ཞུགས་ཤིང་སླར་ཡང་སྟོང་པ་ལས་སྐྱེ་
བའི་ཚེས་གཅིག་གི་ཉིན་རྩིས་དེ་རྟག་ལོངས་རྩམ་[ཙམ།བྱིན་པ་ཡིན་ནམ། རྐང་རྩིས་རྒྱས་པར་བྱས་
པ་ཞིག་ཡིན། དང་པོ་ལྟར་ན། གཟའ་གནས་སུ་གཅིག་ཡིག་མི་འཆར་ཏེ། ཚེས་ཀྱི་རྟག་པའི་ལོངས་
སྤྱོད་ཆུ་ཚོད་ལྔ་བཅུ་རྩ་དགུ་སོགས་བྱིན་པ་ཙམ་ཡིན་པས་སོ། ། གཉིས་པ་ལྟར་ན། དེའི་ཉིན་པར་ཉི་
མ་སྐར་མ་ཐ་སྐར་གྱི་ཐོག་མར་སླེབ་མ་ཐག་མིན་པར་ཐལ། ཉི་སྐར་གྱི་གནས་སུ་སྟོང་པ་དང་། ཆུ་
ཚོད་ཀྱི་གནས་སུ་བཅོ་ལྔ་ཤར་བ་ནི་གང་ཞིག །ཉི་མས་ཚེས་རེ་ལ་ཆུ་ཚོད་བཞི་ལྷག་རེ་སྤྱོད་པས། ཐ་
སྐར་གྱི་སྟེང་དུ་སླེབ་ནས་ཚེས་ཞག་གསུམ་ཙམ་སོང་བའི་ཕྱིར་རོ། །འདོད་ན། དེའི་སྔ་ཉིན་གྱི་གནམ་
སྟོང་ལ་གཟའ་ཉི་མ་ནམ་གྲུའི་སྟེང་དུ་མ་ཞུགས་པར་ཐལ། དེ་ཡང་འདོད་ན། གནམ་སྟོང་དེ་ལ་
གཟའ་ཉི་མ་སྟོང་པ་ལ་མ་ཞུགས་པར་འགྱུར་བས་ཁས་ལེན་དང་ཡང་འགལ་ལོ། །གཞན་ཡང་དེའི་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཉིན་ཚེས་ཀྱི་ཐོག་མ་ཚེས་གཅིག་དང༌། རེས་གཟའི་ཐོག་མ་ཉི་མ། ཟླ་བ་རྒྱུ་སྐར་ཐ་སྐར་གྱི་ཐོག་མར་
ལོངས་སྤྱོད་པ་རྣམས་ཀྱི་མགོ་བརྩོམ་པ་དུས་མི་མཉམ་པར་ཐལ། ཚེས་དེ་ནམ་ལངས་ཕན་ཆད་ལ་ཆུ་
ཚོད་ཞེ་ལྔ་ལྷག་གཅིག་སོང་བ་གང་ཞིག །རེས་གཟའ་ཉི་མ་ནི་ནམ་ལངས་པ་ནས་མགོ་བརྩོམ་པའི་
ཕྱིར། ཟུར་དང་པོ་གྲུབ་སྟེ། དེའི་ཉིན་ཚེས་ཀྱི་ཆུ་ཚོད་བཅུ་བཞི་ཤར་ལ་དེ་རྫོགས་པ་ན་ཚེས་གཅིག་
རྫོགས་པ་ཡིན་པའི་ཕྱིར་དང༌། ནམ་ལངས་ཕན་ཆད་ལ་ཟླ་བས་ཐ་སྐར་གྱི་སྟེང་ནས་ཆུ་ཚོད་ལྔ་བཅུ་
རྩ་བཞི་ལྷག་གཅིག་རི་མོ་ལ་ཤར་བ་དེ་འདས་པ་ཡིན་པའི་ཕྱིར་རོ། །གཞན་ཡང་རེས་གཟའ་ད་ལྟ་
བར་འདོད་པ་བཞིན། ཟླ་ཉི་སོགས་ཀྱི་སྐར་མའང་ཚེས་རྩིས་ཀྱི་རི་མོ་ལ་གང་ཤར་དེ་ད་ལྟར་བ་ཡིན་
པར་འགྱུར་ཏེ། རྒྱུ་མཚན་མཚུངས་པའི་ཕྱིར། གཞན་ཡང་ཚེས་ཟླ་གཅིག་གི་རྟག་པའི་ལོངས་སྤྱོད་
གཟའ་ཉི་ཤུ་རྩ་དགུ ཆུ་ཚོད་སུམ་བཅུ་ཅུ་རྩ་གཅིག ཆུ་སྲང་ལྔ་བཅུ་འབྱུང་ལ་དེའི་གཟའ་ཉི་ཤུ་རྩ་དགུ་
པ་དེ་ཚེས་ཟླ་དེའི་གནམ་སྟོང་ལ་ལོངས་སྤྱོད་བཞིན་པ་ཡིན་ནམ། འདས་ཚར་བ་ཡིན། དང་པོ་ལྟར་ན།
ཚེས་ཟླ་གཅིག་ལ་གཟའ་ཕྱེད་དང་ཉེར་དགུ་ལྷག་གཅིག་ལས་མེད་ཅིང་། ལོ་གཅིག་གི་ཚེས་ཟླ་བཅུ་
གཉིས་ དང༌ ལྷག་ པོའི་ཚེས་ ཞག་ བཅུ་ གཅིག་ རྣམས་ ཀྱི་ གཟའ་ ཕྱོགས་ གཅིག་ཏུ་བསྡུས་ ཀྱང༌ །
གཟའ་སུམ་བརྒྱ་དྲུག་ཅུར་ཡང་མི་ལོངས་པའི་ཕྱིར་ན། ལོ་གཅིག་ལ་གཟའ་སུམ་བརྒྱ་དྲུག་ཅུ་རྩ་ལྔ་
མེད་པར་ཐལ་བ་དང༌། ཉི་མའི་ཉིན་ཞག་གི་དཀྱིལ་འཁོར་ཞག་སུམ་བརྒྱ་དང་དྲུག་ཅུ་རྩ་ལྔ་མ་ཚང་
པར་ཐལ་བར་འགྱུར། དང་པོ་འདོད་པར་མི་ནུས་ཏེ། འགྲེལ་པར། ལོའི་མཚམས་སུ་གཟའ་ལྔ་ལྷག་
གོ །ཞེས་གསུངས་པའི་ཕྱིར། གཉིས་པ་འདོད་པར་མི་ནུས་ཏེ། རྩ་རྒྱུད་ལས། ཉིན་ཞག་ཆུ་ཚོད་ཆུ་སྲང་
རྣམས། །དབུགས་སུ་བྱས་ནས་རྣམ་གསུམ་སླར། །ཞེས་སོགས་ཀྱི་ལུང་དོན་དང་འགལ་བའི་ཕྱིར་
རོ༑ ༑གཉིས་པ་ལྟར་ན་རི་མོ་ལ་གང་ཤར་གྱི་གཟའ་དེ་ཉིད་འདས་པར་ཐལ། གནམ་སྟོང་གི་གཟའ་
ཉི་ཤུ་རྩ་དགུ་པ་དེ་ཉིད་འདས་པ་ཡིན་པའི་ཕྱིར་རོ། །གཉིས་པ་ནི་ཚེས་རྩིས་ཀྱི་རི་མོ་ལ་གང་ཤར་གྱི་
གཟའ་དེ་ཉིད་འདས་པ་ཡིན་ཏེ། ཟླ་ཉིའི་སྐར་མ་འདས་པ་ཡིན་པ་གང་ཞིག །དེ་དང་རིགས་པ་
མཚུངས་པའི་ཕྱིར་དང་། ཚེས་ཟླ་གཅིག་གི་རྟག་པའི་ལོངས་སྤྱོད་ལ་གཟའ་ཉེར་དགུ་རྗེས་འབྲང་དང་
བཅས་པ་འབྱུང༌། དེའི་གཟའ་ཉེར་དགུ་པའམ། ཉིན་ཞག་ཉེར་དགུ་པ་དེ་འདས་ནས། ལྷག་མ་ཆུ་
ཚོད་སུམ་བཅུ་ཅུ་སོ་གཅིག་སོགས་ནི་གཟའ་སུམ་ཅུ་པ་དེའི་ལོངས་སྤྱོད་ཡིན་པས། ཚེས་ཟླ་གཅིག་
236



པོད་དང་པོ།
བློ་གྲོས་དཔལ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
ལ་གཟའ་ཕྱེད་དང་སོ་གཅིག་ལྷག་ཙམ་ཡོད་པའི་ཕྱིར་རོ། །
གཉིས་པ་ཚེས་ཆད་ལྷག་གི་མཐའ་སྤྱད་དཔྱད་པ་ལ། དགག་བཞག་གཉིས་ལས། དང་པོ་ལ།
ཁ་ཅིག་ན་རེ། ཚེས་ལྷག་པའི་ཚེ་རྩ་བ་ནས་ལྷག་ཅིང་། ཆད་པའི་ཚེ་རྩ་བ་ནས་ཆད་དོ་ཞེས་ཟེར། འོ་
ན་ཡར་ངོ་ལ་ཚེས་ཆད་པའི་ཚེ། དཀར་ཆས་མ་ཁེངས་པའི་ནག་ཆ་ཟུར་དུ་འབྱུང་བ་དང༌། ལྷག་པའི་
ཚེ་དཀར་ཆ་ལྷག་པོར་འབྱུང་རིགས་པར་ཐལ། ཚེས་ནི་ཟླ་བའི་ཆ་ཤས་ཀྱི་འཕེལ་འགྲིབ་ལས་བཞག་
པ་གང་ཞིག ཚེས་ལ་རྩ་བ་ནས་ཆད་ལྷག་བྱུང་བའི་ཕྱིར། གཞན་ཡང་། ནང་དུ་རྡོ་རྗེའི་ལུས་ཀྱི་རྩ་ལ་
ཆད་ལྷག་ཡོད་པ་དང་གཞན་དུ་དཀྱིལ་འཁོར་གྱི་ཚེས་ལྷ་ལ་ཆད་ལྷག་ཡོད་པར་འགྱུར་རོ། །
གཉིས་པ་ནི། ཚེས་ཆད་ལྷག་དུ་སྣང་བ་ནི། ཟླ་རྐང་གི་འཕེལ་འགྲིབ་ལས་འབྱུང་བ་ཡིན་ཏེ།
ཚེས་ཆད་པ་ལ་དཔེར་མཚོན་ན་ཚེས་གཅིག་ལ་གཟའ་གནས་སུ་གཅིག་དང་། ཆུ་ཚོད་དུ་གཉིས། ཚེས་
གཉིས་ལ་གཟའ་གནས་སུ་གཅིག་དང་། ཆུ་ཚོད་དུ་ལྔ་བཅུ་རྩ་དྲུག་ཤར་བ་དེའི་ཚེ་ཚེས་གཉིས་ཆད་
པར་སྣང་བ་ཡིན་ཏེ། ཚེས་གཉིས་ཀྱི་ཐོབ་སྐལ་གྱི་རེས་གཟའ་དང༌། ཉིན་ཞག་དེ་ཉིད་ཆད་པར་སྣང་
བའི་ཕྱིར། དེའི་ཚེ་ཉིན་ཞག་གཅིག་ལ་ཚེས་གསུམ་གྱི་ཆ་བསྡུད་དགོས་པ་ཡིན་ཏེ། ཚེས་གཅིག་
གི་འཇུག་མཇུག་ནས་ཆུ་ཚོད་གཉིས་དང་། ཚེས་གཉིས་ཀྱི་ཆུ་ཚོད་ལྔ་བཅུ་རྩ་བཞི་དང་ཚེས་གསུམ་
གྱི་ཐོག་མ་ནས་ཆུ་ཚོད་བཞི་སྤྱོད་པའི་ཕྱིར། ་ འོ་ན་ཚེས་གཉིས་ལ་ཆུ་ཚོད་ལྔ་བཅུ་རྩ་བཞི་ལས་མི་
འབྱུང་བ་ཅི་ཡིན་ཞེ་ན། ཚེས་ཀྱི་རྟག་པའི་ལོངས་སྤྱོད་ཆུ་ཚོད་ལྔ་བཅུ་རྩ་དགུའི་སྟེང་ནས། ཟླ་རྐང་གི་
ཆུ་ཚོད་ལྔ་བུ་ལོན་དུ་སོང་བའི་དབང་དུ་བྱས་པ་ཡིན་ནོ། །ཡང་ཚེས་ལྷག་པ་ལ་དཔེར་མཚོན་ན། ཚེས་
གཅིག་ལ་གཟའ་གནས་སུ་གཅིག་དང༌། ཆུ་ཚོད་དུ་ལྔ་བཅུ་རྩ་བརྒྱད། ཚེས་གཉིས་ལ་གཟའ་གནས་
སུ་གསུམ་དང༌། ཆུ་ཚོད་དུ་གཉིས་ཤར་བའི་ཚེ། ཚེས་ལྷག་པར་སྣང་བ་ཡིན་ལ། དེའི་ཚེ་ཚེས་ཞག་
གཅིག་ལ་ཉིན་ཞག་གསུམ་གྱི་ཆ་བསྡུད་དགོས་ཏེ། ཉིན་ཞག་སྔ་མའི་འཇུག་མཇུག་ནས་ཆུ་ཚོད་
གཉིས་དང༌། ཉིན་ཞག་བར་བ་རིལ་པོའི་ཆུ་ཚོད་དྲུག་བཅུ་དང་། ཉིན་ཞག་ཕྱི་མའི་སྟེང་ནས་ཆུ་ཚོད་
གཉིས་སྤྱོད་པའི་ཕྱིར། དེ་ཡང་ཚེས་ཀྱི་རྟག་ལོངས་ཀྱི་སྟེང་དུ་ཟླ་རྐང་གི་ཆུ་ཚོད་ལྔ་མང་མཐའ་ཡིན་
པས་དེ་ནོར་དུ་སོང་བས། ཚེས་ཞག་གཅིག་ལ་ཆུ་ཚོད་དྲུག་ཅུ་རྩ་བཞི་རྗེས་འབྲང་དང་བཅས་པ་
འབྱུང༌། དེ་རྫོགས་པ་ལ་ཉིན་ཞག་གསུམ་གྱི་ཆ་བསྡུས་པ་ལས་འབྱུང་བ་ཡིན་ནོ། །
27



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གཉིས་པ་ལ། བྱེད་པ་ལ་ལོ་འཕོ་བའི་ངེས་པ་དང༌། ཁྱིམ་བཅུ་གཉིས་ཀྱི་སྣོན་བྱེད་བཤད་པ་
གཉིས། དང་པོ་ནི། རྒྱུད་ལས། དག་པའི་ལོ་ལ་ཀླུ་བསྲེས་མཁའ་དང་ནམ་མཁའ་ཆུ་གཏེར་གྱིས་
བསྒྱུར་ཀླུ་བསྲེས་རྣམས་ཀྱིས་སྦྱངས་པ་དག །ཞེས་སོགས་ཀྱི་དོན་ཉིན་ཞག་གི་དཀྱིལ་འཁོར་འཁོར་
ལོས་དྲིལ་བའི་ལྷག་ཅུང་ཟད་རགས་རྩིས་ཀྱི་དབང་དུ་བྱས་ན་གཟའ་གཅིག ཆུ་ཚོད་བཅོ་ལྔ། ཆུ་སྲང་
སོ་གཅིག དབུགས་གཅིག དེའི་སུམ་བརྒྱ་དང་བཅུ་བདུན་གྱི་ཆ་བརྒྱ་ཉེར་གཅིག་རྣམས་གནས་
གཅིག་ཏུ་བསྡུ་བའི་ཕྱིར། ཐམས་ཅད་སུམ་བརྒྱ་དང་བཅུ་བདུན་གྱིས་བསྒྱུར་ནས་རང་རང་གི་འཁོར་
ལོས་དྲིལ་བས། སུམ་བརྒྱ་དང་དགུ་བཅུ་རྩ་དགུ་འབྱུང་། དེ་བསྒྱུར་བྱེད་ཀྱི་སྐྱེས་བུ་ཡིན་ཀྱང་བྱེད་པ་
སླ་བའི་ཕྱིར། ལོ་དག་གི་ཕུང་པོ་གནས་གཉིས་སུ་བཞག་པའི་གོང་མ་བཞི་བརྒྱས་བསྒྱུར་ཏེ་འོག་
མས་སྦྱངས་པས། དོན་ལ་སུམ་བརྒྱ་དང་དགུ་བཅུ་རྩ་དགུས་བསྒྱུར་བར་འགྱུར་བ་ཡིན་ནོ། །བསྒྱུར་
བའི་སྔ་རོལ་དུ་ལོ་དག་ལ་བརྒྱད་བསྲེ་བ་ནི་རྩིས་འཕྲོ་ཡིན། དེ་ལ་སུམ་བརྒྱ་དང་བཅུ་བདུན་གྱིས་
བགོས་ནོར་ནི་རེས་གཟའ་ཡིན། ལྷག་མ་ཆུ་ཚོད་ཀྱི་དོན་དུ་དྲུག་བཅུས་བསྒྱུར་ཏེ་བགོས་པས་ཐོབ་པ་
ཆུ་ཚོད། དེ་བཞིན་དུ་ཆུ་སྲང་དང་དབུགས་ལ་སོགས་པའང་ཤེས་པར་བྱའོ། །དེ་ཡང་གཟའ་གཅིག ཆུ་
ཚོད་བཅོ་ལྔ་ཆུ་སྲང་སོ་གཅིག་ལ་སོགས་པ་ལ། ལོ་སོ་སོའི་ལོངས་སྤྱོད་རྣམས་རྒྱུན་བསྡོམས་ཏེ་བརྩི་
བའི་དབང་དུ་བྱས་ནས་སུམ་བརྒྱ་དང་བཅུ་བདུན་གྱིས་བགོད་པ་ཡིན་ཏེ། བསྒྱུར་བྱ་ལ་སྒྱུར་བྱེད་
ཀྱིས་བསྒྱུར་ནས། སྒྱུར་བྱེད་དེ་ཉིད་ཀྱིས་བགོས་པས་བསྒྱུར་བྱ་ཉིད་ཐོབ་པ་ནི་རྟེན་འབྲེལ་གྱི་ཆོས་
ཉིད་ཡིན་པའི་ཕྱིར། འོན་ཀྱང་འདི་རྩིས་རྣམ་པར་དག་པ་རང་ནི་མ་ཡིན་ཏེ། ཉི་མའི་ཉིན་ཞག་གི་
དཀྱིལ་འཁོར་ཞག་སུམ་བརྒྱ་དང་དྲུག་ཅུ་རྩ་ལྔ། རེས་གཟའ་བདུན་གྱི་འཁོར་ལོས་བགོས་པའི་ལྷག་
གཟའ་གཅིག་དང་ཆུ་ཚོད་བཅུ་དྲུག་དང༌། ཆུ་སྲང་བཅུ་བཞི་ལ་སོགས་པ་འབྱུང་པ་ལས། འདིར་ནི་ཆུ་
ཚོད་བཅོ་ལྔ་དང༌། ཆུ་སྲང་སོ་གཅིག་སོགས་འབྱུང་པའི་ཕྱིར་རོ། །ལོ་ཕྱི་མ་རྣམས་ལ་ནི་སྔ་ལོའི་རྩིས་
ཀྱི་ངེས་པའི་སྟེང་དུ་རྟག་པའི་ལོངས་སྤྱོད་གཟའ་གཅིག ཆུ་ཚོད་བཅོ་ལྔ་སོགས་སྦྱིན་པས་དག་པས་
[པར་འགྱུར་རོ། འདི་ལོ་བདག་གི་རྩིས་སུ་བྱས་ནས་མཁས་པ་སྔ་མ་རྣམས་ལ་ཡོངས་སུ་གྲགས་མོད།
རྒྱུད་འགྲེལ་ལས་དངོས་སུ་ལོ་བདག་གི་རྩིས་སུ་བཤད་པ་མེད་ནའང་དོན་གྱིས་ཐོབ་པར་སེམས་་་་་
སོ༑ ༑འོན་ཀྱང་ཉིན་ཞག་གི་དཀྱིལ་འཁོར་ཤིན་ཏུ་རྣམ་དག་ལས་བརྩམས་ཏེ་རིགས་པ་འདི་ཉིད་



པོད་དང་པོ།
བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
ཀྱིས་ལོ་བདག་གི་རྩིས་སུ་བྱས་ནའང་མི་འགལ་ལམ་སྙམ།
གཉིས་པ་ནི་ལོ་བདག་གི་རྩིས་དེ་ཉིད་གནས་བཅུ་གཉིས་སུ་བཞག་སྟེ། གནས་དང་པོ་ལ་ལུག་
གི་འཕོ་བ་རྫོགས་པའི་མཚམས་སྟོན་པའི་ཕྱིར། གཟའ་གཅིག་དང་ཆུ་ཚོད་སུམ་ཅུ་རྩ་གཉིས་ནི་ཚེས་
ཟླ་གཅིག་གི་རྟག་པའི་ལོངས་སྤྱོད་ཡིན། དེས་ཀྱང་ཁྱིམ་དེ་མ་རྫོགས་པས། བྱེད་རྩིས་ཀྱི་ཆུ་ཚོད་ཉེར་
ལྔ་བསྣན་པས། ཆུ་ཚོད་ལྔ་བཅུ་རྩ་བདུན་འབྱུང་བ་དེ་སྟེར་བ་ཡིན་ནོ། ། གནས་གཉིས་པ་ལ་གླང་གི་
འཕོ་བ་རྫོགས་པའི་མཚམས་སྟོན་པའི་ཕྱིར། གཟའ་གསུམ་དང་ཆུ་ཚོད་ལྔ་བཅུ་རྩ་བདུན་གོང་བཞིན་
སྦྱིན། དེའི་སྟེང་དུ་རྐང་པའི་ལོངས་སྤྱོད་ཆུ་ཚོད་ལྔ་བཅུ་རྩ་དགུ་དོན་ལ་གཟའ་བཞི་དང་། ཆུ་ཚོད་ལྔ་
བཅུ་རྩ་གསུམ་བྱིན་པར་འགྱུར་བ་ཡིན་ནོ། ། དེ་བཞིན་དུ་གནས་གསུམ་པ་ལ་སོགས་པ་རྣམས་ལ།
སྔ་མ་སྔ་མའི་སྟེང་དུ་ཕྱི་མ་ཕྱི་མའི་རྟག་ལོངས་བྱེད་རྩིས་དང་བཅས་པའི་གཟའ་གཅིག་དང་། ཆུ་ཚོད་
ལྔ་བཅུ་རྩ་བདུན་སྟེར་ཞིང་། རྐང་པའི་ལོངས་སྤྱོད་སྣོན་པའམ་འབྲིད་པ་སྐབས་སུ་གང་བབ་བྱས་
པས་རྣམ་པར་དག་པར་འགྱུར་བ་ལ། སོ་སོའི་རྐང་པའི་ལོངས་སྤྱོད་ངོས་བཟུང་ཞིང་སྣོན་འབྲིད་བྱེད་
ཚུལ་ནི། འཁྲིག་པ་ལ་རྐང་པའི་ཆུ་ཚོད་བརྒྱད་བཅུ་རྩ་བདུན་སྦྱིན། ཀརྐ་ཊ་ལ་རྐང་པའི་ཆུ་ཚོད་དགུ་
བཅུ་རྩ་དགུ་སྦྱིན། སེང་གེ་ལ་རྐང་པའི་ཆུ་ཚོད་དགུ་བཅུ་རྩ་གཉིས་བྱིན། བུ་མོ་ལ་རྐང་པའི་ཆུ་ཚོད་
དྲུག་བཅུ་རྩ་ལྔ་སྦྱིན། སྲང་ལ་རྐང་པའི་ཆུ་ཚོད་སུམ་ཅུ་ཐམ་པ་སྦྱིན། སྡིག་པ་ལ་ཆུ་ཚོད་གཅིག་སྦྱངས།
གཞུ་ལ་ཆུ་ཚོད་ཉེར་བརྒྱད་སྦྱངས། ཆུ་སྲིན་ལ་ཆུ་ཚོད་སུམ་ཅུ་རྩ་དྲུག་སྦྱངས། བུམ་པ་ལ་ཆུ་ཚོད་སུམ་
ཅུ་སྦྱངས། ཉ་ལ་ཆུ་ཚོད་དགུ་སྦྱོང་བ་ཡིན། འདིར་བཤད་པའི་རྐང་པའི་ཆུ་ཚོད་རྣམས་ནི། ཉི་མའི་རྐང་
པའི་ཆུ་ཚོད་ནོར་དང་བུ་ལོན་དུ་འགྱུར་བ་ཉིད་ཀྱི་དུས་ཀྱི་ཆུ་ཚོད་ཡིན་པས། ཡུལ་གྱི་ཆུ་ཚོད་ཡིན་
པར་མི་བསམ་མོ། །འོན་ཀྱང་ལུག་གི་ཁྱིམ་ལ་རྐང་པའི་འཕེལ་འགྲིབ་མ་བཤད་ཅིང་། གཞན་ཡང་
ནོར་བུ་ལོན་གྱི་འཕེལ་འགྲིབ་གྲངས་མི་མཚུངས་པ་དང་། ཟླ་བ་བཅུ་གཉིས་པོའི་རྟག་པའི་ལོངས་
སྤྱོད་འདི་རྣམས་ཕྱོགས་གཅིག་ཏུ་སྡོམས་ཀྱང་ཉི་མའི་ཉིན་ཞག་གི་དཀྱིལ་འཁོར་རྣམ་དག་དུ་མི་ཚང་
པས་རྩིས་འདི་ཡང་དགོས་པའི་དབང་གིས་རགས་རྩིས་སུ་མངོན་ནོ། །
གསུམ་པ་སྒྲ་གཅན་གྱིས་རྒྱུ་སྐར་ལ་ལོངས་སྤྱོད་པའི་ཚུལ་ནི། རྒྱུད་ལས། ཟླ་བ་དག་ལ་མིག་
དང་ཉི་མ་བསྲེས་ཏེ་མིག་གིས་རྣམ་བསྒྱུར་ཟླ་བའི་ཞེས་སོགས་ཀྱི་དོན། ཟླ་དག་ལ་བརྒྱ་ཉི་ཤུ་རྩ་
239



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གཉིས་བསྲེ་བ་ལ་རྒྱུ་མཚན་ཡོད་དེ། རིགས་ལྡན་རྒྱལ་དཀས་རྩིས་གཞི་མཛད་པའི་སྔ་ལོགས་སུ་སྒྲ་
གཅན་གྱིས་རྒྱུ་སྐར་གྱི་འཁོར་ལོ་གཅིག་གི་མགོ་བརྩམས་ནས་ཟླ་བ་བརྒྱ་ཉི་ཤུ་རྩ་གཉིས་སོང་བས་
དེ་རྩིས་འཕྲོར་བསྲེ་པ་ཡིན་པའི་ཕྱིར་རོ། །དེ་ལྟ་བུའི་ཟླ་བའི་ཕུང་པོ་དེ་ཉིད། གཉིས་ཀྱིས་བསྒྱུར་བ་
ནི་ཟླ་ཕྱེད་ཀྱི་ཚོགས་སུ་བསིལ་བའི་དོན་ཡིན་ནོ། །དེ་ལ་ཉའི་རྩིས་བྱེད་པའི་ཚེ་གཅིག་བསྲེ་བ་དང་།
གནམ་སྟོང་གི་རྩིས་བྱེད་པའི་ཚེ་གཉིས་བསྲེ་བ་ནི། ད་ལྟར་བའི་ཟླ་བ་རེའི་ཡར་ངོའི་ཚིགས་སམ།
མར་ངོའི་ཚིགས་ཀྱི་སྒྲ་གཅན་གྱི་རྩིས་རྟོགས་པར་བྱ་བའི་དོན་ཡིན། དེ་བགོ་བྱའི་ཕུང་པོར་བཞག་
ནས་དེ་ལ་མཁའ་དུས་རྒྱ་མཚོས་བགོད་པ་ནི་ཚེས་ཞག་དྲུག་སྟོང་དགུ་བརྒྱ་རེ་ན། སྒྲ་གཅན་གྱིས་རྒྱུ་
སྐར་གྱི་འཁོར་ལོ་ཚར་རེ་ལོངས་སྤྱོད་པ་ཡིན་ལ། དེ་ཟླ་ཕྱེད་ཀྱི་ཕུང་པོར་བསྡུས་ན་བཞི་བརྒྱ་དང་
དྲུག་ཅུ་འབྱུང་བས་དེས་བགོད་པར་བྱེད་པ་ཡིན་ནོ། །དེའི་ཐོབ་ནོར་ནི་སྒྲ་གཅན་གྱིས་རྒྱུ་སྐར་
གྱི་འཁོར་ལོ་ལ་ལོངས་ཇི་ཙམ་སྤྱད་ཀྱི་གྲངས་ཡིན། ལྷག་མ་དེ་ཉིད་ལས་རྒྱུ་སྐར་གང་གི་སྟེང་ན་ཡོད་
རྟོགས་པར་བྱ་བའི་ཕྱིར་ཉི་ཤུ་རྩ་བདུན་གྱིས་བསྒྱུར་ཏེ། གོང་གི་བགོད་བྱེད་ཀྱིས་བགོས་པས་ཐོབ་པ་
ནི་རྒྱུ་སྐར་གྱི་གནས་སུ་བཞག ལྷག་མ་ཆུ་ཚོད་ཀྱི་དོན་དུ་དྲུག་ཅུས་བསྒྱུར་ཏེ་བགོས་པས་ཐོབ་པ་ཆུ་
ཚོད། དེ་བཞིན་དུ་ཆུ་སྲང་ལ་སོགས་པ་རྣམས་ཀྱང་ཤེས་པར་བྱའོ། །འདི་ནི་སྒྲ་གཅན་གདོང་གི་བུལ་
བ་ཞེས་བྱ་བ་ནམ་གྲུ་ནས་ལུགས་ཟློག་དུ་ལོངས་སྤྱད་པའི་ལོངས་སྤྱོད་ཡིན། ། འདིས་རྒྱུ་སྐར་གྱི་
འཁོར་ལ་སྦྱངས་པའི་ལྷག་མ་ནི། ཐ་སྐར་ནས་ལུགས་འབྱུང་དུ་བརྩམས་པའི་ལོངས་སྤྱོད་རྒྱུ་རྣམས་
རི་མོར་འཆར་བ་ཡིན། དེ་ལ་འཁོར་ལོ་ཕྱེད་བསྲེས་པས་དུས་མེའི་ལོངས་སྤྱོད་འབྱུང་བའི་རྒྱུ་མཚན་
ནི༑ སྒྲ་གཅན་གྱིས་རྒྱུ་སྐར་གྱི་འཁོར་ལོ་ཕྱེད་ནོན་པས་གདོང་ནས་བརྩམས་ཏེ་འཁོར་ལོའི་ཕྱེད་
ན་དུས་མེ་ཡོད་པ་དེ་རྟོགས་པའི་ཆེད་ཡོད་པའི་ཕྱིར། ཡང་དུས་མེའི་བུལ་བ་བྱེད་པར་སྤྲོ་ན། སྔར་གྱི་
གདོང་གི་བུལ་བའི་སྟེང་དུ་འཁོར་ལོ་ཕྱེད་བསྲེས་པས་འབྱུང་ངོ༌། །སྒྲ་གཅན་གྱི་གདོང་འཇུག་འདི་ལ་
ནི་དལ་མྱུར་གྱི་རྐང་རྩིས་བྱེད་རྒྱུ་མེད་པའི་ཕྱིར། དུས་ཐམས་ཅད་དུ་རྟག་ལོངས་ཁོ་ན་ལོངས་སྤྱོད་
པར་ཤེས་པར་བྱའོ། །ཁ་ཅིག་ཚུལ་འདི་ལ་བརྟེན་ནས་སྒྲ་གཅན་ལ་ལྷོ་བགྲོད་བྱང་བགྲོད་མེད་ཞེས་
པ་ནི་མི་འཐད་དེ། ཉི་མ་ལྷོ་བགྲོད་དང་བྱང་བགྲོད་མཐར་ཐུག་པའི་ཚེ་སྒྲ་གཅན་གྱིས་སྒྲིབ་པར་
མངོན་སུམ་དུ་མཐོང་བའི་ཕྱིར། །
240



བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
པོད་དང་པོ།
བཞི་པ་གཟའ་ལྔའི་ལོངས་སྤྱོད་བཤད་པ་ལ། སོ་སོའི་གསལ་ཞག་བཤད། སོ་སོའི་ལོངས་སྤྱོད་
བཤད། ཀུན་གྱི་འགྲོས་བཞི་བྱེད་ཚུལ་བཤད་པ་དང་གསུམ་ལས། དང་པོ་ནི། རྒྱུད་ལས། ཟླ་བ་སུམ་
བཅུས་[ཅུས་བསྒྱུར་བ་ཉིན་ཞག་སོ་སོ་དག་དང་བཅས་པ་ལས་ནི་རི་མཁའ་རིས་ཐོབ་པ་ཞེས་སོགས་
ཀྱི་དོན། ཟླ་བ་དག་པ་མཁའ་མེས་བསྒྱུར་བ་ལ་རྒྱུ་མཚན་ཡོད་དེ། ཚེས་ཟླ་རྣམས་ཚེས་ཞག་གི་ཕུང་
པོར་གཏོང་བའི་ཆེད་ཡོད་པའི་ཕྱིར། དེ་ལ་སོ་སོའི་ཉིན་ཞག་བསྲེས་པས། རྒྱལ་དཀས་རྩིས་གཞི་
མཛད་པ་ནས་གང་རྩི་བའི་ཚེས་དེ་ཕན་གྱི་ཚེས་ཞག་གི་ཕུང་པོ་ཡིན། གོང་དུ་ཚེས་ཞག་གི་དཀྱིལ་
འཁོར་ལས་ཉིན་ཞག་གི་དཀྱིལ་འཁོར་བསྒྲུབ་པའི་རིགས་པ་བཞིན། འདིར་ཡང་ཚེས་ཀྱི་ཕུང་པོ་
ཉིན་ཞག་གི་ཕུང་པོར་བསྡུ་བའི་ཕྱིར་ཚེས་ཞག་གི་ཕུང་པོ་གནས་གཉིས་སུ་བཞག་པའི་འོག་མ་ལ་
གཉིས་བསྲེས་ནས་བདུན་གྱིས་བགོས་པའི་ལྷག་མ་དང༌། ཚེས་དེའི་རེས་གཟའ་གཉིས་མཐུན་མི་
མཐུན་བལྟས་ལ། མི་མཐུན་ན་གཅིག་གམ་གཉིས་གང་རུང་ལྟ་བུ་སྣོན་འབྲིད་བྱས་ནས་མཐུན་པར་
བྱས་ལ། གང་སྣོན་འབྲིད་བྱེད་པའི་གྲངས་དེ་ཉིད་གནས་སྟེང་མ་ལ་སྣོན་འབྲིད་བྱེད་པ་ཡིན་ནོ། །
དེའི་དོན་ནི། རེས་གཟའ་དང་ཉིན་ཞག་འཕོ་མཚམས་མཚུངས་པས་གནས་འོག་མ་ལ་བདུན་གྱིས་
བགོད་པ་ཡིན་ལ། ལྷག་མ་དང་རེས་གཟའ་མི་མཐུན་ན་སྣོན་འབྲིད་བྱེད་པ་ནི། ཚེས་རྩིས་ཀྱི་སྐབས་
སུ་ཚེས་ཀྱི་རྟག་པའི་ལོངས་སྤྱོད་ལ་ཟླ་རྐང་གི་འཕེལ་འགྲིབ་ཀྱི་དབང་གིས་ཚེས་ཆད་ལྷག་དུ་སྣང་
བ་འབྱུང་ལ། ཚེས་ཀྱི་ཆུ་ཚོད་བསགས་པས་རེས་གཟའ་འགྲུབ་པའི་ཕྱིར་དབྲི་སྣན་དགོས་པ་ཡིན། །
གཉིས་བསྲེ་བའི་རྒྱུ་མཚན་ནི། གཟའི་གླུ་བ་ཀའི་སྐབས་སུ་སྟེང་འོག་མིག་དང་སུམ་བཅུ་བསྲེ་ཞེས་
པའི་གཟའ་གཉིས་པོ་དེ་འདིར་ཡང་དགོས་པའི་དབང་གིས་བསྲེ་བ་ཡིན་ཏེ། དྷུ་བ་ལས་བརྩམས་ཏེ་
ཚེས་རྩིས་ཀྱི་གཟའི་རི་མོ་འཆར་བ་ཡིན་ལ། འདིར་ཡང་དེ་དང་སྒོ་བསྟུན་པའི་ཕྱིར་ཏེ། མཁས་པ་
འགའ་ཞིག་གཉིས་བསྲེ་བ་ལ་རྒྱུ་མཚན་མ་མཐོང་ཞེས་ཟེར་བ་ནི་ལྷ་རྣམས་དགའ་བའི་རྟོགས་བརྗོད་
ཡིན་ནོ། ། དེ་
གཉིས་པ་ལ། དལ་བ་དག་པར་བསྒྲུབ་པ་དང༌། མྱུར་བ་དག་པར་བསྒྲུབ་པོ་གཉིས། དང་པོ་ལ་
ལྔ་ལས། དལ་བ་བར་པ་དང་། དལ་བ་དག་པར་བསྒྲུབ་པ་གཉིས་ལས་དང་པོ་ནི། གཟའ་ལྔ་སྤྱིའི་
གསལ་ཞག་ཐུན་མོང་པ་ལས། ཐུན་མོང་མ་ཡིན་པའི་མིག་དམར་གྱི་གསལ་ཞག་དུ་བསྒྲུབ་པའི་ཕྱིར།
241



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཉིན་ཞག་བརྒྱ་དང་དྲུག་ཅུ་རྩ་བདུན་བསྲེ་དགོས་ཏེ། རྒྱལ་དཀས་རྩིས་གཞི་མཛད་པའི་སྔ་ལོགས་སུ་
མིག་དམར་གྱིས་རྒྱུ་སྐར་ལ་ལོངས་སྤྱོད་པའི་འཁོར་ལོ་གཅིག་གི་མགོ་བརྩམས་ནས་ཞག་བརྒྱད་་་་་
དང་དྲུག་ཅུ་རྩ་བདུན་སོང་བས་དེ་རྩིས་འཕྲོར་བསྲེ་བའི་ཕྱིར། དེའི་གསལ་ཞག་གི་ཕུང་པོ་ལ་རི་ཀླུ་
རོས་བགོད་པ་ལ་རྒྱུ་མཚན་ཡོད་དེ། ཉིན་ཞག་དྲུག་བརྒྱ་དང་བརྒྱད་བཅུ་རྩ་བདུན་ན་མིག་དམར་
གྱིས་རྒྱུ་སྐར་གྱི་འཁོར་ལོ་རེ་རྫོགས་པས་དེ་ལྟ་བུའི་དཀྱིལ་འཁོར་གྱིས་བགོད་པའི་ཕྱིར། ཐོབ་ནོར་
ནི་རྒྱུ་སྐར་གྱི་འཁོར་ལོར་སྔར་ཇི་ཙམ་སྤྱད་ཀྱི་གྲངས་ཡིན་ལ། ལྷག་མ་ནི་ད་ལྟ་ལོངས་སྤྱོད་བཞིན་
པའི་རྒྱུ་སྐར་གྱི་འཁོར་ལོའི་སྟེང་དུ་སླེབ་ནས་སྔར་ཞག་ཇི་ཙམ་སོང་བའི་གྲངས་ཡིན་ཅིང་། དེའི་བར་
ལ་རྟག་པའི་ལོངས་སྤྱོད་ཀྱིས་རྒྱུ་སྐར་ཇི་ཙམ་སྤྱད་རྟོགས་པའི་ཕྱིར་གོང་དུ་སྒྲ་གཅན་གྱི་སྐབས་སུ་
བཤད་པ་བཞིན་ཉེར་བདུན་གྱིས་བསྒྱུར་ནས། དཀྱིལ་འཁོར་གྱིས་བགོས་པའི་ཐོབ་ནོར་སྐར་མ་
དང༌། དེ་བཞིན་དུ་ལྷག་མ་བསྒྱུར་བགོད་བྱས་ནས་ཆུ་ཚོད་ལ་སོགས་པ་རིམ་བཞིན་བྱས་པ་ནི་དལ་
བ་བར་པ་ཞེས་བརྗོད་པ་ཡིན་ནོ། །འདིས་དྲག་གཟའ་ལྷག་མ་གཉིས་ཀྱི་དལ་བ་བར་པ་བསྒྲུབ་ཚུལ་
ཀྱང་ཤེས་པར་བྱའོ། །དལ་བ་བར་པ་དེ་ཉིད་གནས་གཉིས་སུ་འཇོག་པ་ལ་རྒྱུ་མཚན་ཡོད་དེ། །གཅིག་
ནི་རྐང་པ་ལས་བྱུང་པའི་ལོངས་སྤྱོད་སྣོན་འབྲིད་བྱ་བའི་གཞི་ཡིན་ལ། གཅིག་ཤོས་ནི་རྐང་པ་ལས་
བྱུང་པའི་ལོངས་སྤྱོད་ཚོལ་བའི་གཞི་ཡིན་པའི་ཕྱིར། འདི་ལ་སྐྱེས་ཁྱིམ་སྦྱོང་བའི་དོན་དུ་སྐར་གནས་
ནས་དགུ་དང༌། ཆུ་ཚོད་ནས་སུམ་བཅུ་སྦྱོང་དགོས་ཏེ། མིག་དམར་མཆུའི་ཕྱེད་དུ་སྐྱེས་པས་རང་མ་
སྐྱེས་གོང་གི་རྒྱུ་སྐར་ཕྱེད་དང་བཅུ་སྦྱོང་དགོས་པའི་ཕྱིར། མ་འདངས་ན་འཁོར་ལོ་སྣོན་པ་ལ་རྒྱུ་
མཚན་ཡོད་དེ། རྩིས་སྔ་མའི་འཕྲོ་ནས་བཟུང་སྟེ་མ་ནོར་བར་རྟོགས་པའི་ཆེད་ཡོད་པའི་ཕྱིར། འཁོར་
ལོ་ཕྱེད་ལྷག་ན་འདོར་བ་ལ་རྒྱུ་མཚན་ཡོད་དེ། རང་སྐྱེས་པ་ནས་འཁོར་ལོའི་ཕྱེད་རྫོགས་པ་ན་རིམ་
པ་ཚར་གཅིག་སོང་བས། དེའི་སྔ་རྐང་དུ་བུ་ལོན་འཕེལ་བ་ཉིད་ཕྱི་རྐང་དུ་སོབས་ནས་རྟག་ལོངས་
ཀྱི་སྟེང་དུ་འགྲིག་པས་དོར་ཆོག་པའི་ཕྱིར། རྒྱུ་སྐར་གྱི་གནས་དེ་ཉིད་ཆུ་ཚོད་དུ་བསིལ་བའི་ཕྱིར་དྲུག་
བཅུས་བསྒྱུར་ནས་འོག་གི་ཆུ་ཚོད་བསྲེས་པའི་ཕུང་པོ་ལ་འབྱུང་བ་མེ་ཟླས་བགོད་པ་ལ་རྒྱུ་མཚན་་་་་་
ཡོད་དེ། རང་སྐྱེས་པ་ནས་བརྩམས་ཏེ་ཡུལ་གྱི་ཆུ་ཚོད་བརྒྱ་སོ་ལྔ་རེ་བགྲོད་པ་ན་དལ་རྐང་རེ་འཕོ་
བས་དེའི་མཚམས་རྟོགས་པའི་ཆེད་ཡིན་པས་སོ། ། དེའི་དལ་རྐང་འཛིན་པ་ལ་དལ་རྐང་ནི་གནས་
242



བློ་གྲོས་དཔལ།
པོད་དང་པོ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
དང་པོ་ལ་ཉེར་ལྔ། གཉིས་པ་ལ་བཅོ་བརྒྱད། གསུམ་པ་ལ་བདུན། རིམ་པའི་ཕྱི་རྐང་གི་དང་པོ་ལ་
བདུན། གཉིས་པ་ལ་བཅོ་བརྒྱད། གསུམ་པ་ལ་ཉེར་ལྔ། རིམ་མིན་གྱི་དེ་ལས་ཟློག་སྟེ་ཤེས་པར་
བྱའོ། །རྐང་པ་སྡོམ་ཚུལ་གོང་དུ་ཉི་མའི་སྐབས་སུ་བཤད་པ་བཞིན་བྱའོ། །རྐང་བཟུང་སྡུན་མ་གང་ལ་
བབ་པ་དེས་ལྷག་མ་རྣམས་བསྒྱུར་བ་ལ་རྒྱུ་མཚན་ཡོད་དེ། ལྷག་མའི་ལོངས་སྤྱོད་རྣམས་རིམ་གྱིས་
བསགས་པ་ལས། བརྒྱ་སོ་ལྔའི་གྲངས་ཀྱི་ཆུ་ཚོད་དུ་ལོངས་པའི་ཚེ་རྐང་བཟུང་སྔོན་མ་དེས་བསྒྱུར་
ནས་འབྱུང་བ་མེ་ཟླས་བགོས་པས་རྐང་བཟུང་སྡུན་མ་ཉིད་ཀྱི་གྲངས་ཐོབ་ལ། དེ་ཆ་ཕྲ་མོར་བསིལ་
ཏེ་རྐང་པའི་ལོངས་སྤྱོད་རྟོགས་པའི་ཆེད་ཡོད་པའི་ཕྱིར། ཁ་ཅིག་འདིར་ལྷག་མའི་ཆུ་སྲང་སོགས་མི་
བསྒྱུར་ཟེར་བ་ནི་མི་འཐད་དེ། ལྷག་མའི་ཆུ་སྲང་སོགས་ཀྱང་རྟག་པའི་ལོངས་སྤྱོད་ཡིན་པས། དེ་
ལའང་རང་གི་ཐོབ་སྐལ་གྱི་རྐང་པའི་ལོངས་སྤྱོད་ཅུང་ཟད་རེ་ཡོད་པས་དེ་ངོས་འཛིན་པའི་ཆེད་ཡོད་
པའི་ཕྱིར། ཆུ་སྲང་ལ་སོགས་པ་རྟག་ལོངས་ཕྲ་མོ་རྣམས་ཀྱི་རྐང་བའི་ལོངས་སྤྱོད་བསགས་ན། རྐང་
པ་རྫོགས་མཚམས་སུ་རྐང་པའི་ཆུ་ཚོད་མི་ལོངས་པར་འགྱུར་བའི་ཕྱིར། ཡང་རྐང་པ་སྔ་མ་རྫོགས་པ་
ལ་རྟག་པའི་ལོངས་སྤྱོད་ཆུ་ཚོད་གཉིས་ཙམ་དགོས་པའི་ཚེས་དེ་དང༌། དེའི་ཕྱི་ཉིན་རྐང་པ་སྔ་མ་
ལོངས་པའི་སྟེང་དུ་ཆུ་ཚོད་གཉིས་ལྷག་པའི་རྟག་ལོངས་ཤིག་ཤར་བའི་ཚེ། རྐང་པ་སྔ་མ་ལོངས་པར་
འགྱུར་བའི་ཆུ་ཚོད་གཉིས་པོ་དེ་ཟུར་དུ་ཕྱུངས་ནས་རྐང་པ་སྔ་མས་བསྒྱུར་ནས་འབྱུང་མེ་ཟླ་བས་
བགོས་པའི་འབྲས་བུ་དེ་ཉིད་སྐབས་སུ་གང་བབ་པའི་སྣོན་འབྲིད་དུ་བྱེད་ཅིང༌། ལྷག་མ་ཆུ་ཚོད་
གཉིས་པོ་དེ། རྐང་པ་ཕྱི་མས་བསྒྱུར་ནས་འབྱུང་མེ་ཟླ་བས་བགོས་པའི་འབྲས་བུ་སྐབས་སུ་གང་བབ་
པའི་སྣོན་འབྲིད་བྱེད་པ་ནི། རྐང་མཚམས་མ་འདྲེས་པར་རྟོགས་པར་བྱེད་པའི་གནད་དམ་པ་ཡིན་
པས། གོང་འོག་གི་དལ་མྱུར་གྱི་རྐང་པ་གཞན་རྣམས་ལའང་འདིས་མཚོན་ཏེ་ཤེས་པར་བྱའོ། །དེ་
ལྟར་ཡང་དག་རྒྱུ་བའི་ལོངས་སྤྱོད་ལ་སོགས་པ་གྲུབ་ནས་རྐང་མཚམས་མ་འདས་ན་ཆུ་ཚོད་བསྲེ་
བ་དང་། འདས་ན་ལོངས་སྤྱོད་འོག་མས་རྐང་པའི་ལོངས་སྤྱོད་སྦྱོང་བ་དང་། རྐང་རྩིས་ཀྱི་འབྲས་བུ་
རྣམས་དལ་བ་བར་པའིསྟེང་དུ་རིམ་པ་ལ་བུ་ལོན་དང་རིམ་མིན་ལ་ནོར་དུ་འགྱུར་བ་རྣམས་ཀྱི་རྒྱུ་
མཚན་གོང་དུ་བརྗོད་ཟིན་པས་འདིར་མ་སྤྲོས་སོ། །དེ་ལྟར་སྣོན་འབྲིད་བྱས་པས་དལ་བ་དག་པར་
གྲུབ་བོ། ། །
༡43



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
གཉིས་པ་ལྷག་པའི་དཔལ། མྱུར་རྩིས་ཀྱི་ཡན་ལག་རྐང་འཛིན་ལོངས་སྤྱོད་ངོས་བཟུང་བ་དང་།
དལ་བར་ངོས་བཟུང་སྟེ་དལ་དག་དུ་བསྒྲུབ་པ་གཉིས། དང་པོ་ནི། སྤྱིའི་གསལ་ཞག་ལས་ལྷག་པའི་
ཐུན་མོང་མིན་པའི་གསལ་ཞག་དུ་བསྒྲུབ་པའི་དོན་དུ་བརྒྱས་བསྒྱུར་བས་ཞག་རྣམས་བརྒྱ་ཆའི་ཕུང་
པོར་བསིལ་ཏེ་དེ་ལ་བདུན་སྟོང་བརྒྱ་ཉི་ཤུ་རྩ་གསུམ་གྱིས་དམན་པ་ལ་རྒྱུ་མཚན་ཡོད་དེ། རྒྱལ་
དཀས་རྩིས་གཞི་མཛད་པའི་ཚེ། ཞག་གི་བརྒྱ་ཆའི་གྲངས་བདུན་སྟོང་བརྒྱ་ཉེར་གསུམ་བྱུང་ན། ལྷག་
པའི་མྱུར་རྐང་འགྲོས་བཞིའི་དཀྱིལ་འཁོར་རྫོགས་པར་འགྱུར་བས། དེ་མ་འོངས་པའི་ལོངས་སྤྱོད་
ཀྱི་སྟེང་ནས་ལྷག་འགྱུར་དུ་འདོར་བའི་ཕྱིར་ཡིན་ནོ། །དེ་ལ་འདིར་རི་བུག་རི་ཀླུས་བགོད་པ་ལ་རྒྱུ་
མཚན་ཡོད་དེ། ཉིན་ཞག་གི་བརྒྱ་ཆའི་གྲངས་བརྒྱད་སྟོང་བདུན་བརྒྱ་དགུ་བཅུ་རྩ་བདུན་རེ་ན་ལྷག་
པས་མྱུར་རྐང་འགྲོས་བཞི་ཚར་གཅིག་རྫོགས་པས་དེའི་དཀྱིལ་འཁོར་གྱིས་བགོད་པའི་ཕྱིར། འདིའི་
དོན་ནི། ཉིན་ཞག་བརྒྱད་བཅུ་རྩ་བདུན། ཆུ་ཚོད་ལྔ་བཅུ་རྩ་བརྒྱད། ཆུ་སྲང་བཅུ་གཉིས་རྣམས་མྱུར་
རྐང་འགྲོས་བཞི་རྫོགས་པའི་དཀྱིལ་འཁོར་ཡིན་པ་ལས། དེ་ཐམས་ཅད་གནས་གཅིག་ཏུ་བསྡུ་བའི་
ཕྱིར་བརྒྱས་བསྒྱུར་ཏེ་དྲིལ་བས་རི་བུག་རི་ཀླུའི་གྲངས་འབྱུང་བ་ཡིན། དེ་ལྟར་དཀྱིལ་འཁོར་གྱིས་
བགོས་པའི་ཐོབ་ནོར་ནི་ལྷག་པས་མྱུར་རྐང་འགྲོས་བཞི་ཚར་ཇི་ཙམ་སོང་གི་གྲངས་ཡིན་ཅིང། ལྷག་
མ་སྐར་མ་ལ་སོགས་ཀྱི་དོན་དུ་ཉི་ཤུ་རྩ་བདུན་ལ་སོགས་པས་བསྒྱུར་བགོད་བྱས་པའི་འབྲས་བུ་ནི།
མྱུར་རྐང་འཛིན་པའི་རྐང་འཛིན་ལོངས་སྤྱོད་བུ་ལོན་དང་བཅས་པ་ཡིན་ནོ། །འདིར་རྗེ་བཙུན་རྒ་ལོའི་
སྔ་རོལ་དུ་བྱོན་པའི་བོད་ཀྱི་དུས་འཁོར་བ་འགའ་ཞིག །རི་བུག་རི་ཀླུའི་གྲངས་ཉིད་རྒྱུ་སྐར་འཁོར་
བའི་དཀྱིལ་འཁོར་གྱི་ཞག་གྲངས་ཡིན་པར་འདོད། མི་འཐད་དེ། རི་བུག་རི་ཀླུ་ནི་དཀྱིལ་འཁོར་གྱི་
བརྒྱ་ཆའི་ཕུང་པོ་ཡིན་པའི་ཕྱིར་དང༌། དཀྱིལ་འཁོར་བརྒྱ་ཆའི་ཕུང་པོ་ཡིན་པ་བཞིན། བགོ་བྱ་བགོད་
བྱེད་ཤེད་མཚུངས་པའི་ཕྱིར། གསལ་ཞག་ཀྱང་བརྒྱས་བསྒྱུར་བ་ཡིན། རྗེ་བཙུན་པ་ཉིད་ཀྱིས་ཀྱང་
རྐང་པའི་དཀྱིལ་འཁོར་དང་། རྒྱུ་སྐར་འཁོར་བའི་དཀྱིལ་འཁོར་གྱི་དབྱེ་བ་མ་མཛད་པར། ཉིན་ཞག་
བརྒྱད་བཅུ་རྩ་བདུན་ལ་སོགས་པ་ཉིད་རྒྱུ་སྐར་འཁོར་བའི་དཀྱིལ་འཁོར་དུ་བཞེད་མོད་དེ་ཡང་་་་
འཐད་དེ། ཞི་གཟའ་གཉིས་ཀྱི་རྒྱུ་སྐར་འཁོར་བའི་དཀྱིལ་འཁོར་ནི་ཉི་མའི་ཉིན་ཞག་གི་དཀྱིལ་
འཁོར་དང་མཚུངས་པའི་ཕྱིར་ཏེ། པ་སངས་ཀྱི་ཡང་བགྲོད་པར་འགྱུར་ཏེ་ཟླ་སྐྱེས་ཀྱི་ཡང་བགྲོད་
244



བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
པའོ། །ཞེས་དཀྱིལ་འཁོར་གྱི་ཕྱེད་ཀྱི་ཚད་བཤད་ནས་དེ་གཉིས་ཀྱིས་བསྒྱུར་བ་ནི་དཀྱིལ་འཁོར་
རངས་པའི་ཚད་ཡིན་ནོ། གཞན་ཡང་ལྷག་པའི་དལ་བ་བར་པས་ཉིན་རེ་བཞིན་ཆུ་ཚོད་བཅོ་བརྒྱད་
ལ་སོགས་པ་སྤྱོད་པར་ཐལ། ཞག་བརྒྱད་ཅུ་རྩ་བདུན་ལ་སོགས་པ་རྒྱུ་སྐར་འཁོར་པའི་དཀྱིལ་འཁོར་
ཡིན་པའི་ཕྱིར། འདོད་ན། དལ་བ་བར་པ་ཉི་མ་བར་པ་དང་མཚུངས་པར་བཤད་པས་གསལ་ལོ། །
གཉིས་པ་ནི་ཉི་མ་བར་པ་ཉིད་ཞི་གཟའ་གཉིས་ཀྱི་ཡང་དལ་བ་བར་པ་ཡིན་པས། ཉི་བར་
གནས་གཉིས་སུ་བཞག་པའི་ཕྱོགས་གཅིག་ལ། རྒྱུ་སྐར་བཅུ་དྲུག་དང་། ཆུ་ཚོད་སུམ་ཅུ་སྦྱོང་བ་ལ་རྒྱུ་
མཚན་ཡོད་དེ། ལྷག་པ་ནི་སྡིག་པའི་ཁྱིམ་ལྷ་མཚམས་ཀྱི་བཞི་གསུམ་འདས་པའི་མཚམས་སུ་སྐྱེས་
ནས་རང་མ་སྐྱེས་གོང་གི་རྒྱུ་སྐར་རྣམས་སྦྱོང་བ་ཡིན་པའི་ཕྱིར། ་ མ་འདངས་ན་འཁོར་ལོ་སྣོན་པ་
སོགས་གོང་དང་འདྲ་བ་ལས་གཟའ་སོ་སོའི་རྐང་པ་མི་འདྲ་བ་ནི་གོང་དུ་བཤད་ཟིན། དེས་ན་དལ་
བ་དག་པར་གྲུབ་པོ། །
གསུམ་(པ)ཕུར་བུ་ནི། སྤྱིའི་གསལ་ཞག་ལ་ཉིས་སྟོང་དྲུག་བརྒྱ་སྦྱོང་བ་ལ་རྒྱུ་མཚན་ཡོད་དེ།
རྒྱལ་དཀའ་རྩིས་གཞི་མཛད་པའི་ཚེ། ཞག་ཉིས་སྟོང་དྲུག་བརྒྱ་བྱུང་བ་ན། ཕུར་བུ་རྒྱུ་སྐར་གྱི་འཁོར་
ལོ་རྫོགས་པས། དེ་མ་འོངས་པའི་ལོངས་སྤྱོད་ཀྱི་སྟེང་ནས་ལྷག་འགྱུར་དུ་འདོར་བ་ཡིན་པའི་
ཕྱིར། དེ་ལ་ཕུར་བུའི་རྒྱུ་སྐར་འཁོར་བའི་དཀྱིལ་འཁོར་ཉིན་ཞག་སོ་མེ་རྒྱ་མཚོས་བགོད་པ་ཡིན། དེ་
ལྟར་ཕུར་བུའི་དལ་བ་བར་པ་གྲུབ་ནས། དེ་གནས་གཉིས་སུ་བཞག་པའི་ཕྱོགས་གཅིག་སྐྱེས་ཁྱིམ་རྒྱུ་
སྐར་བཅུ་གཉིས་སྦྱོང་བ་ལ་རྒྱུ་མཚནཡོད་དེ། ཕུར་བུ་ནི་བུ་མོའི་ཁྱིམ་གྱི་མེ་བཞིའི་ཐོག་མར་སྐྱེས་
པས་རང་མ་སྐྱེས་གོང་གི་སྐྱེས་ཁྱིམ་སྦྱོང་བའི་ཕྱིར། རྐང་རྩིས་བྱ་ཚུལ་གོང་གི་རིགས་པས་བསྒྲེས་ཏེ་
ཤེས་པར་བྱས་ལ་དལ་བ་དག་པར་བསྒྲུབ་པའོ། ། །
1:|:བཞི་པ་པ་སངས་ནི། གཞན་འདྲ་བ་ལ་རང་གི་ཐུན་མོངས་མོང་མ་ཡིན་པའི་གསལ་ཞག་དུ་
བསྒྲུབ་པའི་ཕྱིར། སྤྱིའི་གསལ་ཞག་བཅུས་བསྒྱུར་བ་ལ་རྒྱུ་མཚན་ཡོད་དེ། བགོད་བྱེད་ཀྱི་དཀྱིལ་
འཁོར་དང་སྟོབས་མཚུངས་པའི་ཕྱིར་བཅུ་ཆའི་ཕུང་པོར་བསིལ་བའི་དོན་དུ་ཡིན་ནོ། ། དེ་ལ་བརྒྱད་
བཅུ་རྩ་བཞིས་སྦྱོང་བ་ནི། ཉིན་ཞག་གི་བཅུ་ཆ་བརྒྱད་ཅུ་རྩ་བཞི་ལྷག་འགྱུར་དུ་འདོར་བ་ཡིན་ནོ། །
དེ་ལ་དཀྱིལ་འཁོར་གྱི་བཅུ་ཆའི་ཕུང་པོ་ཉིས་སྟོང་ཉིས་བརྒྱ་བཞི་བཅུ་རྩ་བདུན་གྱིས་བགོད་པ་ལ་་་་་
245



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སོགས་པས་མྱུར་བའི་རྐང་འཛིན་ལོངས་སྤྱོད་དུ་བསྒྲུབས། ཉི་མ་བར་པ་ཉིད་འདི་ཡི་ཡང་དལ་བ་
བར་པ་ཡིན་པས། གནས་གཉིས་སུ་བཞག་པའི་ཕྱོགས་གཅིག་ལ་རྒྱུ་སྐར་དྲུག་སྦྱོང་བ་ལ་རྒྱུ་མཚན་
ཡོད་དེ། པ་སངས་ནི་འཁྲིག་པའི་ཁྱིམ་ནམ་སོའི་ནབས་སོ།ཐོག་མར་སྐྱེས་པས་རང་མ་སྐྱེས་གོང་གི་
སྐྱེས་ཁྱིམ་སྦྱོང་བ་ཡིན་པའི་ཕྱིར་རོ། །ལྷག་མ་དལ་བ་དག་པར་བསྒྲུབ་ཚུལ་ནི་གོང་དང་འདྲའོ། །
ལྔ་པ་སྤེན་པ་ནི། སྤྱིའི་གསལ་ཞག་ལས། རང་གི་ཐུན་མོང་མ་ཡིན་པའི་གསལ་ཞག་དུ་བསྒྲུབ་
པའི་ཕྱིར་སྤྱིའི་གསལ་ཞག་ལ་བཞི་སྟོང་བརྒྱད་བརྒྱ་ཉི་ཤུས་སྦྱོང་བ་ལ་རྒྱུ་མཚན་ཡོད་དེ། ལྷག་འགྱུར་
འདོར་བའི་ཆེད་ཡོད་པའི་ཕྱིར། དེ་ལ་རང་གི་རྒྱུ་སྐར་འཁོར་བའི་དཀྱིལ་འཁོར་ཉིན་ཞག་ཁྲི་བདུན་
བརྒྱ་དྲུག་བཅུ་རྩ་དྲུག་གིས་བགོས་པ་ལ་སོགས་པས། དལ་བ་བར་པར་འགྲུབ་ཅིང༌། དེ་གནས་
གཉིས་སུ་བཞག་པའི་ཕྱོགས་གཅིག་ལ། རྒྱུ་སྐར་བཅོ་བརྒྱད་སྦྱོང་བ་ལ་རྒྱུ་མཚན་ཡོད་དེ། སྤེན་པ་ནི་
གཞུའི་ཁྱིམ་སྣུབས་ཀྱི་ཐོག་མར་སྐྱེས་པས་སྐྱེས་ཁྱིམ་སྤྱོད་བའི་ཆེད་ཡོད་པའི་ཕྱིར། །ལྷག་མ་དལ་
བ་དག་པར་བསྒྲུབ་ཚུལ་ནི་གོང་གི་རིགས་པས་ཤེས་སོ། །
གཉིས་པ་མྱུར་བ་དག་པར་བསྒྲུབ་ཚུལ་ལ་གཉིས་ལས། དྲག་གཟའ་གསུམ་ལ་ནི་རང་རང་གི་
དལ་བ་དག་པ་གནས་གཉིས་ཀྱི་གཅིག་གིས་ཉི་མ་བར་པ་ལ་སྦྱང་། ཞི་གཟའ་གཉིས་ལ་རང་རང་གི་
དལ་བ་དག་པ་གནས་གཉིས་སུ་བཞག་པའི་ཕྱོགས་གཅིག་ལ་ཉི་མ་དག་པས་སྦྱངས་པ་ནི། རང་རང་
གི་མྱུར་རྐང་འཛིན་པའི་རྐང་འཛིན་ལོངས་སྤྱོད་རྣམ་པར་དག་པ་ཡིན། འཁོར་ཕྱེད་མ་དོར་ན་རིམ་པ་
ལ་ཡོད་ཅིང་། དོར་ན་རིམ་མིན་ལ་ཡོད་པ་ལས། རིམ་པའི་རྐང་པ་བཅུ་གསུམ་པ་ཡན་ལ་རྐང་འཛིན་
རྒྱུ་སྐར་རེ་རེ་ལོངས་པ་ན་མྱུར་རྐང་རེ་རེ་འཕོ་བ་ཡིན་ཞིང་། དེའི་དོན་གྱིས་བགོད་བྱེད་ཀྱང་དྲུག་ཅུས་
བྱེད་པ་ཡིན་ནོ། །རྐང་པ་བཅུ་བཞི་པ་ལ་རྐང་འཛིན་རྒྱུ་སྐར་ཕྱེད་ན་མྱུར་རྐང་རྫོགས་པས། དེའི་རྒྱུ་
མཚན་གྱིས་བགོད་བྱེད་ཀྱང་སུམ་ཅུས་བྱེད་པ་ཡིན་ནོ། ། རིམ་མིན་གྱི་རྐང་པ་དང་པོ་ལ་ཡང་རྐང་
འཛིན་ནི་རྒྱུ་སྐར་ཕྱེད་ཡིན་པས་བགོད་བྱེད་ཀྱང་སུམ་ཅུས་བྱེད་པ་མིན་པ་ལ། རྐང་པ་ཕྱི་མ་རྣམས་རྒྱུ་
སྐར་ཕྱེད་ནུར་གྱི་རྐང་རྩིས་འདི་བྱ་དཀའ་བས། རྩིས་འཇུག་བདེ་བའི་དོན་དུ་རིམ་མིན་གྱི་ཐོག་མར་
སླེབ་མ་ཐག་རྐང་འཛིན་ཆུ་ཚོད་སུམ་ཅུ་སླ་ཐབས་སུ་བྱིན་ཏེ། དེ་ནས་རང་རང་གི་རྟག་ལོངས་རྣམས་
ལ་རྐང་པས་བསྒྱུར་ཏེ་དྲུག་ཅུས་བགོས་པའི་འབྲས་བུ་ནི། རྐང་པའི་ལོངས་སྤྱོད་རྣམ་པར་དག་
246



བློ་གྲོས་དཔལ། ། མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ། །
པོད་དང་པོ།
པར་འགྱུར་བས་རང་གི་དལ་བ་དག་པའི་སྟེང་དུ་སྔ་རྐང་དུ་འབྲིད་པར་འགྱུར་བ་ཡིན་ནོ། ། དེ་ལ་
ཡང་འཁོར་ཕྱེད་ལོངས་ལ་ཆུ་སྲང་ལྟ་བུའི་སྣོན་པ་ཅུང་ཟད་དགོས་པ་ལ་དེའི་ཕྱི་ཉིན་འཁོར་ཕྱེད་དོར་
བའི་ལྷག་མ་ཆུ་ཚོད་ལ་སོགས་པར་ལོངས་པའི་ཚེ། སྔ་ཉིན་གྱི་འཁོར་ཕྱེད་ལོངས་པར་སྣོན་དགོས་
ཀྱི་ཆུ་སྲང་ལྟ་བུ་དེ་གུད་དུ་ཕྱུངས་ནས་རིམ་པའི་ཕྱི་རྐང་ཐ་མས་བསྒྱུར་ཏེ་སུམ་ཅུས་བགོད་པ་ཡིན།
ལྷག་མ་ནི་རིམ་མིན་གྱི་སྔ་རྐང་དང་པོས་བསྒྱུར་ནས་དྲུག་ཅུས་བགོད་པ་ཡིན། འདི་ནི་བསྒྱུར་བྱེད་ལ་
ཁྱད་པར་མེད་ཀྱང་། བགོད་བྱེད་ལ་ཁྱད་པར་ཡོད་པས་འབྲས་བུ་སོ་སོར་རྟོགས་པའི་ཆེད་དུ་བཀོད་
ལ་ཞི་གཟའ་གཉིས་ཀྱི་སྐབས་སུའང་འདིའི་གནད་ཤེས་པར་བྱའོ། །རྐང་པ་སྡོམ་ཚུལ་ནི་སྔར་བཤད་
པ་རྣམས་དང་རྒྱུན་སྡོམས་པའི་སྒོ་ནས་འདྲ། རྐང་གཟུང་སྡུན་མས་ལྷག་མ་བསྒྱུར་ཏེ། རིམ་པའི་རྐང་
པ་ཐ་མ་ལ་སུམ་བཅུས་བགོད་ཅིང་། རིམ་མིན་གྱི་རྐང་པ་དང་པོ་ལ་སུམ་ཅུས་བགོད་པའམ། ཡང་ན་
སླ་ཐབས་སུ་རྐང་འཛིན་ནི་སུམ་ཅུ་བསྣན་ནས། རྐང་པ་གཞན་རྣམས་དང་མཚུངས་པར་དྲུག་ཅུས་
བགོས་པའི་འབྲས་བུ་ནི། རང་རང་གི་དལ་བ་དག་པ་ལ། རིམ་པ་ལ་ཡོད་པའི་ཚེ་ནོར་དང༌། རིམ་
མིན་ལ་ཡོད་པའི་ཚེ་བུ་ལོན་དུ་སྦྱངས་པས་མྱུར་བ་དག་པར་འགྱུར་བ་ཡིན་ནོ། ། །
གཉིས་པ་ཞི་གཟའ་གཉིས་ཀྱི་ནི་གཞན་སྔར་དང་འདྲ་པ་ལས། རང་རང་གི་མྱུར་རྐང་འཛིན་པའི་
རྟག་པའི་ལོངས་སྤྱོད་བུ་ལོན་དང་བཅས་པ་སྔར་བསྒྲུབས་པ་དེ་ཉི་མ་དག་པས་སྦྱངས་པའི་ལྷག་མ་
ནི་རྐང་འཛིན་ལོངས་སྤྱོད་རྣམ་པར་དག་པ་ཡིན་པས་དེས་རྐང་པ་འཛིན་པ་དང༌། སྡོམ་པ་དང༌།
གཟུང་བ་དང༌། སྡོམས་པ་རང་གི་དལ་བ་དག་པའི་སྟེང་དུ་སྦྱིན་དོར་བྱེད་པ་ནི་གོང་དང་མཚུངས་
ཤིང༌། ཁྱད་པར་ལྷག་པའི་རིམ་པའི་རྐང་པ་དགུ་པ་ལ་རྐང་གཟུང་སྦྱིན་མ་ཡོད་པའི་ཚེ་རྐང་པ་སྟོང་
པ་ཡིན་པས། བསྒྱུར་ [སྒྱུར་བྱེད་སྟོངས་ན་བསྒྱུར་བྱ་དབྱི་ ཞེས་གསུངས་པ་ལྟར། རྐང་པ་དགུ་པ་
མ་འཕོས་ཀྱི་བར་དུ་སྔར་གྱི་རྒྱུན་སྡོམས་པའི་རྐང་པའི་ལོངས་སྤྱོད་མ་རྟོགས་གཏོགས་། རང་གི་
ངོས་སྐལ་གྱི་རྐང་པའི་ལོངས་སྤྱོད་སྣོན་འབྲིད་བྱར་མེད་པས། དལ་བ་དག་པ་ཉིད་ལ་གནས་
པ་ཡིན། དེ་བཞིན་དུ་སྤེན་པའི་རིམ་པའི་རྐང་པ་བརྒྱད་པ་ལ་ཡང་། རྐང་པ་དེ་མ་འཕོས་ཀྱི་བར་དུ་
བསྒྱུར་བྱ་དེ་དབྱི་བ་ཡིན་ནོ། །འདི་དག་གི་སྐབས་སུ་རྒྱ་བལ་གྱི་མཁས་པ་འགའ་ཞིག་ན་རེ། ཞི་
གཟའ་གཉིས་ཀྱི་མྱུར་བ་དག་པ་བསྒྲུབས་པའི་སྐབས་སུ། ཉི་དག་གནས་གཉིས་སུ་བཀོད་པའི་



ནས་ས་
ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གཅིག་གིས་རང་གི་རྐང་འཛིན་ལོངས་སྤྱོད་ལ་སྦྱངས་ཏེ། རྐང་རྩིས་བྱས་པའི་འབྲས་བུ་གཅིག་ཤོས་
ལ་སྦྱིན་དོར་བྱས་པས་རྣམ་པར་དག་གི་ རང་གི་དལ་བ་དག་པ་ལ་དོན་མེད་དོ་ཞེས་ཟེར་དེ་ནི་མི་
འཐད་དེ། མྱུར་རྩིས་ནི་རང་གི་དལ་བ་དག་པའི་སྟེང་དུ་འཕེལ་འགྲིབ་བྱེད་པ་ལས་བཤད་པས་
གཞུང་གི་དགོངས་པ་དང་འགལ་བར་འགྱུར་བའི་ཕྱིར་རོ། །ཡང་པཎ་ཆེན་ཤཱཀྱ་ཤྲཱི་དང་། རྗེ་བཙུན་རྒ་
ལོ་ལ་སོགས་པ་ན་རེ། ཞི་གཟའི་དལ་དག་གནས་སུ་བཀོད་པའི་གཅིག་གིས་རང་གི་རྐང་འཛིན་ནི་
ལོངས་སྤྱོད་ལ་སྦྱངས་པའི་རྐང་རྩིས་བྱས་པའི་འབྲས་བུ་དེ། གཅིག་ཤོས་ལ་སྦྱིན་དོར་བྱས་པས་རྣམ་
པར་དག་གི ཉི་མ་དག་པས་རང་གི་རྐང་འཛིན་ལ་སྦྱོང་བ་ནི་དོན་མ་ཡིན་ནོ་ཞེས་ཟེར། དེ་ཡང་མི་
འཐད་དེ། གཟའ་ལྔའི་འགྲོས་བཞི་བརྩོམ་པ་ནི། ཉི་མ་ལ་འཆར་ནུབ་བྱེད་པ་ལས་ཡིན། དེའི་དོན་
དུ་ཉི་མ་དག་པས་ཞི་གཟའ་གཉིས་ཀྱི་རང་གི་རྐང་འཛིན་ལ་སྦྱངས་པའི་ལྷག་མ་ནི་རྐང་འཛིན་་་་་
ལོངས་སྤྱོད་རྣམ་པར་དག་པ་ཡིན་པས། དེ་ལ་བརྟེན་ནས་རྐང་རྩིས་བྱེད་པ་ནི་རྒྱུད་འགྲེལ་གྱི་
དགོངས་པ་ཡིན་པའི་ཕྱིར་རོ། ། ཡང་ཁ་ཅིག ཞི་གཟའ་གཉིས་ཀྱི་སྐྱེས་ཁྱིམ་ཉི་དག་ལ་སྦྱོང་བར་
འདོད། དེ་ནི་མི་འཐད་དེ། ཉི་དག་དེ་ཞི་གཟའ་གཉིས་ཀྱི་དལ་བ་བར་པ་མ་ཡིན་པའི་ཕྱིར། ཁྱབ་སྟེ།
སྐྱེས་ཁྱིམ་ནི་རང་གི་དལ་བ་བར་པ་ལ་སྦྱོང་བའི་ཕྱིར། དཔེར་ན་ཉི་མའི་བཞིན་ནོ། །ཡང་ཁ་ཅིག དྲག་
གཟའ་གསུམ་གྱི་མྱུར་རྐང་འཛིན་པའི་ལོངས་སྤྱོད་བསྒྲུབ་པ་ལ་ཉི་མ་དག་པས་སྦྱོང་དགོས་སོ་ཞེས་
ཟེར། དེ་མི་འཐད་དེ། དྲག་གཟའ་གསུམ་གྱི་མྱུར་རྐང་འཛིན་པའི་ལོངས་སྤྱོད་བུ་ལོན་དང་བཅས་པ་
ནི་ཉི་བར་ཡིན་ལ། དེ་ལ་དྲག་གཟའ་རང་གི་དལ་བ་དག་པས་སྦྱངས་པས་རྐང་འཛིན་ལོངས་སྤྱོད་
རྣམ་དག་དུ་འགྱུར་བའི་ཕྱིར་ཏེ། འགྲེལ་པར། གཟའ་མཐོན་པོའི་ལོངས་སྤྱོད་ཀྱིས་དམའ་བའི་
ལོངས་སྤྱོད་ལ་སྦྱང་ངོ་ཞེས་བཤད་པ་ནི་གང་ཞིག །དྲག་གཟའ་རྣམས་ནི་ཉི་མ་བས་མཐོ་ལ། ཞི་
གཟའི་གཉིས་ནི་ཉི་མ་ལས་དམའ་བའི་ཕྱིར་རོ། །ཡང་གཟའ་ལྔའི་མྱུར་རྩིས་ཀྱི་སྐབས་སུ། རྐང་པའི་
ལོངས་སྤྱོད་ཀྱིས་དལ་བ་དག་པ་ལ་སྦྱོང་དགོས་པའི་ཚེ། མ་འདངས་ན་ཟློག་སྟེ། དལ་བ་དག་པས་
རྐང་བའི་ལོངས་སྤྱོད་ལ་སྦྱོང་དགོས་པ་ཡིན། ཡང་ན་འཁོར་ལོ་བསྣན་ཏེ་རྐང་པའི་ལོངས་སྤྱོད་ཉིད་
ཀྱིས་སྦྱངས་པས་ལུགས་ཟློག་གི་རི་མོ་འཆར་ཏེ། འདི་གཉིས་གནད་གཅིག་ལ། འདིའི་སྐབས་སུ་
བླུན་པོས་གཟའ་ཐང་ལ་བབས་པ་ཞེས་པའི་ཐ་སྙད་འཇོག་ཅིང་དོན་ལ་གཟའ་ཕྱིར་ཟློག་གི་རི་མོ་
248



མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
བློ་གྲོས་དཔལ།
པོད་དང་པོ།
ཤར་བ་ཡིན་པས། མན་ངག་འདི་ལ་བསྟེན་ཏེ་མ་ནོར་བར་མིག་སྐར་དང་བསྟུན་ཏེ་ཤེས་པར་བྱའོ། །
སྔར་འདི་མ་ཤེས་པས་རྩིས་པ་མང་པོ་ལ་འཁྲུལ་པ་སྦྱིན། དེང་ཕྱིན་ཆད་ནས་ནི་མན་ངག་འདིས་
འཁྲུལ་པའི་ས་བོན་རྩད་ནས་འབྱིན་པར་བྱེད་དོ། །
གསུམ་པ་ནི། གཟའ་ལྔ་སོ་སོའི་མྱུར་རྐང་གི་རིམ་པའི་སྔ་རྐང་ལ་ཡོད་པའི་ཚེ་མྱུར་འགྲོས་ཁ་
ཤར་བལྟ། །ཕྱི་རྐང་གི་ཚེ་དལ་འགྲོས་ཁ་ལྷོར་བལྟ། རིམ་མིན་གྱི་སྔ་རྐང་ལ་ཡོད་པའི་ཚེ་འཁྱོག་
འགྲོས་ཁ་ནུབ་བལྟ། ཕྱི་རྐང་གི་ཚེ་འཇུག་འགྲོས་ཁ་བྱང་བལྟ་ཡིན་ནོ། །རྩིས་ཀྱི་གྲུབ་པའི་མཐའ་
བཤད་པའི་བསྟན་བཅོས་མཁས་པ་རྣམས་དགའ་བར་བྱེད་པ་ལས་ལེའུ་སྟེ་ལྔ་པའོ།། །། །
ལེའུ་དྲུག་པ།
ལེའུ་དྲུག་པ་ལ་སྡོམ་ཚིག་དང་དེའི་དོན་བཤད་པ་གཉིས། དང་པོ་ནི། དུས་བཞིའི་མཐའ་དང་
དེར་རྗེས་སུ། །གཟའ་རྣམས་སྡུད་དང་སྐྱེ་བའི་ཚུལ། །སྡོམས་སུ་ཡང་དག་བསྡུས་པའོ། །ཞེས་པའོ། །
གཉིས་པ་ལ་དུས་བཞིའི་ལོ་གྲངས་ངོས་གཟུང༌། དེའི་མཐའ་གཟའ་རྣམས་སྟོང་པ་ལ་འཇུག་
ཚུལ་བཤད། སླར་ཡང་སྐྱེས་ཏེ་ལོངས་སྤྱོད་པའི་ཚུལ་དང་གསུམ། དང་པོ་ནི། སློབ་དཔོན་དཔའ་
བོས། སངས་རྒྱས་ཀུན་གྱི་གདུལ་དཀའ་བ། །སྙིགས་མ་ལྔ་ཡི་རྩོད་དུས་འདིར། །བརྩོན་འགྲུས་དྲག་
པོས་སངས་རྒྱས་པ། །ཤཱཀྱ་ཐུབ་ལ་ཕྱག་འཚལ་ལོ། །ཞེས་གསུངས་པ་ལྟར། བསྐལ་པ་བཟང་པོ་འདི་
ལ་སངས་རྒྱས་འཁོར་བ་འཇིག་གི་དུས་རྫོགས་ལྡན། གསེར་ཐུབ་གྱི་དུས་གསུམ་ལྡན། འོད་སྲུངས་
ཀྱི་དུས་གཉིས་ལྡན། ཤཱཀྱ་ཐུབ་པའི་དུས་རྩོད་ལྡན་དུ་བཤད་པ་དང་། དུས་ཀྱི་འཁོར་ལོའི་རྒྱུད་ཀྱི་
འཇིག་རྟེན་ཁམས་ལེར། ལྷུན་པོའི་རྒྱབ་ཀྱི་ཕྱོགས་རྣམས་སུ་ནི་ས་གཞི་དག་ལ་ལྷ་མིན་རྣམས་ཀྱིས་
རྒྱལ་བར་དཀའ་བ་འཁོར། །ཞེས་སོགས་ཀྱི་སྐབས་སུ། དྲག་པོ་འཁོར་ལོ་ཅན་གྱི་བསྟན་པ་ལོ་ཉིས་
ཁྲི་ཆིག་སྟོང་དྲུག་བརྒྱ་ལས་ལྷོ་གླིང་དབུས་མ་འདིའི་ཐོབ་སྐལ་སྟོང་བརྒྱད་བརྒྱ་ལ་དུས་བཞི་ཚང་
བར་བཤད་པ་གཅིག་དང༌། དེའི་སྔ་ལོགས་ཀྱི་ཐུབ་པའི་བསྟན་པ་ཀླ་ཀློའི་ཆོས་ཀྱིས་ཉམས་ནས་
རྩོད་དུས་བཞག་པ། དེའི་ཟླས་དབྱེ་བའི་དུས་བཞིའི་རིམ་པ་གཅིག་རྣམས་བཤད་པ་ནི་བསྟན་པའི་
དབང་དུ་བྱས་པའི་དུས་གཞི་བཞི་ཡིན་ལ། སྐབས་འདིར་བཤད་པའི་དུས་བཞི་ནི། གཟའ་རྣམས་
249



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཀྱི་འཁོར་ལོ་ནས་བརྩམས་སྟེ། མི་ལོ་འབུམ་ཕྲག་བཞི་བཅུ་རྩ་གསུམ་དང་ཁྲི་ཕྲག་གཉིས་ལ་དུས་
བཞིར་བཞག་པ་ཡིན། དེ་ཡང་ལོ་དེ་ཉིད་ཆ་བཅུར་བགོས་པའི། ཆ་བཞི་ལ་རྫོགས་ལྡན་གྱི་དུས། ཆ་
གསུམ་ལ་གསུམ་ལྡན་གྱིས་དུས། ཆ་གཉིས་ལ་གཉིས་ལྡན་གྱི་དུས། ཆ་གཅིག་ལ་རྩོད་ལྡན་གྱི་དུས་
ཀྱི་ལོ་གྲངས་སུ་འཇོག་པ་ཡིན། དེའི་དོན་ནང་དུ་དུས་སྦྱོར་གཉིས་ལ་གཡས་གཡོན་གྱི་དབྱེ་བས་
ཁམས་ལྔའི་རླུང་བཅུ་རྒྱུ་བ་དང་། འདིར་ཆ་བཅུར་དབྱེ་བ་གཉིས་དག་པ་སྦྱོར་བ་ཡིན་ནོ། །
གཉིས་པ་ནི། གཟའ་རྣམས་ཀྱི་དཀྱིལ་འཁོར། ཟླ་བའི་ཞག་སུམ་བཅུ། ཉི་མའི་ལོ་གཅིག །
མིག་དམར་གྱི་ཟླ་བ་བཅོ་བརྒྱད། ལྷག་པ། པ་སངས། འཇུག་རིངས་་མཇུག་རིང་གསུམ་གྱི་ལོ་རེ་རེ།
ཕུར་བུའི་ལོ་བཅུ་གཉིས། སྤེན་པའི་ལོ་སུམ་ཅུ། སྒྲ་གཅན་གྱི་ལོ་བཅོ་བརྒྱད་རྣམས་ཀྱི་ཞག་གྲངས་
སོ་སོས། དུས་བཞི་ཆེན་པོའི་ལོ་གྲངས་ཞག་དུ་བསྒྱུར་བ་ལ་བགོས་པས་ལྷག་མེད་དུ་འགྱུར་བས་
གཟའ་ཐམས་ཅད་ནམ་གྲུའི་མཐར་སྟོང་པ་ལ་ཞུགས་པ་ཡིན་ནོ། །
གསུམ་པ་ནི་དེའི་ཉིན་རབ་བྱུང་གི་ལོ་དང་པོར་འཆར་ཞིང༌། དེ་བཞིན་དུ་རིས་གཟའི་དང་པོ་ཉི་
མ༑ ཚེས་ཀྱི་དང་པོ་ཚེས་གཅིག །རྒྱུ་སྐར་གྱི་དང་པོ་ཐ་སྐར་ལ་གཟའ་རྣམས་ཐོག་མར་ལོངས་སྤྱོད་པ་
ནས་རིམ་གྱིས་སླར་ཡང་དུས་བཞི་གཞན་གྱི་མགོ་བརྩོམ་པ་ཡིན་ནོ། །ཁ་ཅིག རྩིས་འདི་རྣམ་དག་དུ་
བྱས་ནས། གཟའ་དལ་ལྟར་བའི་སྒྲུབ་བྱེད་དུ་བློ་གྲོས་ཀྱི་ནུས་པ་ཅི་ཡོད་བསྐྱེད་ནས་འབད་པར་བྱེད་
པ་ནི་ངལ་བ་ཁོ་ནར་ཟད་དེ། རྩིས་འདི་ནི་དགོས་པའི་དབང་གིས་ཕྱི་རོལ་པ་རྗེས་སུ་འཛིན་པའི་
ཐབས་སུ་རགས་རྩིས་སུ་བཤད་པ་ཡིན་པའི་ཕྱིར་ཏེ། བགོད་བྱེད་ཀྱི་དཀྱིལ་འཁོར་དེ་རྣམས་ཀྱང་
རགས་རྩིས་ཀྱི་དཀྱིལ་འཁོར་ཁོ་ནར་སྣང་བའི་ཕྱིར། ཞིབ་རྩིས་ཀྱི་དབང་དུ་བྱས་ན། ལོ་གྲངས་དེའི་
མཐར་སྟོང་པ་ལའང་མི་འཇུག་ཅིང་། གལ་ཏེ་འཇུག་སྲིད་ཀྱང་། ལོ་གྲངས་འདིའི་ཐོག་མ་གང་ནས་
བརྩམས་ཀྱི་ངེས་པ་མི་སྣང་བའི་ཕྱིར། ཐ་མའི་དུས་མཚམས་ཀྱང་ངོས་མི་ཟིན། ཟིན་པ་སྲིད་ཀྱང་རྐང་
རྩིས་བྱས་ན་གཟའ་རྣམས་སྟོང་པ་ལ་མི་འཇུག་པ་ལ་སོགས་པའི་སྐྱོན་ཡོད་པའི་ཕྱིར། རང་ལུགས་ནི།
བཅོམ་ལྡན་ཀྱི་གསུང་མཐའ་དྲུག་ཚུལ་བཞིས་བཅིངས་པའི་ཟབ་མོ་རྣམས་ཀྱི་དགོངས་པ་ནི། བླ་མ་
བརྒྱུད་པའི་མན་ངག་མ་ནོར་བ་དང༌། དཔང་དུ་གྱུར་པའི་འགྲེལ་པ་མཁན་པོ་རྣམས་ཀྱི་གསུང་ལས་
ཤེས་དགོས་པས། འདིར་ཡང་དགོས་པ་ཁྱད་པར་ཅན་གྱི་དབང་དུ་མཛད་ནས་དགོངས་པ་ཅན་
250



བློ་གྲོས་དཔལ།
མཁས་པ་རྣམས་དགའ་བར་བྱེད་པའི་དགོངས་པ་རབ་ཏུ་གསལ་བ།
པོད་དང་པོ།
གསུངས་པ་ཡིན་པར་ཤེས་པར་བྱའོ། །དེ་ལྟར་ཕྱི་རོལ་རྩིས་ཀྱི་དོན་ནང་རྡོ་རྗེའི་ལུས་དང་། གཞན་དྲི་
བྲལ་གྱི་ཕུང་པོ་ཁམས་སྐྱེ་མཆེད་བདེ་བ་དང་སྟོང་པ་དབྱེར་མི་ཕྱེད་པ་རང་བྱུང་ལྷན་ཅིག་སྐྱེས་
པའི་དོན་ལ་སྦྱོར་བའི་ཚུལ་ནི་འགྲེལ་པ་དྲི་མ་མེད་པའི་འོད་ལས་ལེགས་པར་ཤེས་པར་བྱའོ། །རྩིས་
ཀྱི་གྲུབ་པའི་མཐའ་བཤད་པའི་བསྟན་བཅོས་མཁས་པ་རྣམས་དགའ་བར་བྱེད་པ་ལས་ལེའུ་ཏེ་
སྟེ་དྲུག་པའོ།། །།
འདིར་སྨྲས་པ། །
དཔལ་ཤཱཀྱ་དབང་ཕྱུག)ལྡན་བླ་མའི་མཁྱེན་བཟང་ནམ་མཁའ་ལ། །
དུས་ཀྱི་འཁོར་ལོའི་ཆར་སྤྲིན་རྣམ་པར་འཁྲིགས། །
ཞལ་གྱི་རོ་འཛིན་གློག་ཕྲེང་རབ་བསྐྱོད་ནས། །
ལེགས་བཤད་འབྲུག་སྒྲ་ཟབ་མོ་སྒྲགས་གྱུར་པ། །
རྨ་བྱ་གཞོན་ནུ་ལྟ་བུའི་དགེ་སློང་གང་། །
བློ་གྲོས་དཔལ་བཟང་ཞེས་བྱ་བདག་གི་ནི། །
སྒྲ་འཛིན་ནང་དུ་ལན་མངས་ལྷུང་མ་ཡིས། །
དགའ་བའི་སྤུ་ལོང་ཅི་ཡང་རབ་རྒྱས་ནས། །
བརྗེད་པར་འཕངས་ཏེ་རང་ཉིད་དྲན་གསོའི་ཕྱིར། །
ལེགས་བཤད་འབྲུག་སྒྲ་ཟབ་མོའི་རི་མོ་ནི། །
ཡིད་ཀྱི་ཤོག་དཀར་ངོས་ལ་ཤར་བ་རྣམས། །
གཟུགས་འཛིན་དབང་པོའི་དཔལ་དུ་བསྟེན་པ་དང༌། །
མཁས་མངས་མདོངས་དལ་ཚོགས་དང་ལྷན་ཏུ། །
དུས་འཁོར་བདུད་རྩིའི་ཟས་ལ་སྤྱོད་པའི་ཕྱིར། །
པདྨ་འབྱུང་གནས་བྱིན་བརླབས་ཊ་་ཌཱ་ཀིའི་གནས། །
གཉལ་སྨད་གསལ་ཕྱེ་ཀེ་ལ་ཤ་ཡི་འདབས། །
ཆོས་སྨྲའི་སྟི་གནས་ལྷུན་གྲུབ་ཕོ་བྲང་དུ། །
251



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཡོངས་འཛིན་ལོ་ཡི་དཔྱིད་ཐ་ས་ག་ཡི། །
ཡར་རྒྱས་ངོ་ཡི་རྒྱལ་བ་གསུམ་པ་ལ། །
ལེགས་པར་བཀོད་པའི་དགེ་བས་འགྲོ་བ་ཀུན། །
མི་ཤེས་མུན་པའི་གཉིད་ལས་སངས་པ་དང་། །
དུས་འཁོར་བདུད་རྩིའི་ཟས་ལ་སྤྱོད་པར་ཤོག །
འདིས་ཀྱང་བསྟན་པ་དང་ཁྱད་པར་ལྟ་ཤེས་རྣམས་ལ་ཕན་ཞིང༌། འཁོར་བ་སྡུག་བསྔལ་གྱི་རྒྱ་མཚོ་
ཆེན་པོ་མྱུར་དུ་སྐེམས་པར་གྱུར་ཅིག། །། མངྒ་ལཾ། བྷ་ཝནྟུ། །
252



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
༄༅། །དུས་ཀྱི་འཁོར་ལོའི་རྩོད་སྤོང་རྣམ་དག་
ལུང་གི་ཕྲེང་བ་ཞེས་བྱ་བ་
བཞུགས་སོ། །
༄༅། །གུ་རུ་བུདྡྷ་བོ་དྷི་སཏྭ་བྷོ་ན་མོ་ན་༔ ཆོས་དང་ཆོས་མིན་རྣམ་པར་འབྱེད་ལ་བསྟན་པའི་
མངའ་བདག་ཀུན་མཁྱེན་ཚད་མས་དཔང་པོ་མཛོད། །ལོག་པར་རྟོག་པའི་མུན་ནག་སྨག་རུམ་མཁྱེན་
རབ་མངའ་བདག་འཇམ་པའི་དབྱངས་ཀྱིས་བསལ་བར་མཛོད། །ཆོས་དང་འཕགས་ལ་སྐུར་འདེབས་
སྡིག་ཆེན་ཐུགས་རྗེའི་མངའ་བདག་སྤྱན་རས་གཟིགས་ཀྱིས་སྦྱོང་བར་མཛོད། །བསྟན་ལ་གནོད་པའི་
བདུད་ཀྱི་ལས་རྣམས་མཐུ་སྟོབས་མངའ་བདག་རྡོ་རྗེ་འཛིན་པས་བཟློག་པར་མཛོད། །
དེ་ལ་འདིར་བཤེས་གཉེན་འཁོར་དང་བཅས་པ་འགའ་ཞིག་ན་རེ། གྲུབ་མཐའ་བཞི་སངས་རྒྱས་
ཀྱིས་མ་གསུངས། དུས་འཁོར་སོགས་ཆོས་མིན། དུས་ཞབས་ལ་སོགས་ཚད་མའི་སྐྱེས་བུ་མ་ཡིན་
གསུངས་པའི་ནོར་བུའི་ཕྲེང་བ་འདི་ལ་དངོས་སུ་རང་ཚིག་དང་འགལ་བ་མང་པོ་གདའ་བ། ཐོག་
མར་ཞུ་བས་མི་མཉེས་པ་སྤངས་ནས་གསན་འཚལ། དོན་དམ་པའི་སངས་རྒྱས་ཆོས་དགེ་འདུན་ནི་
ཁྱེད་མི་འདོད་མཆི། ཁྱེད་སངས་རྒྱས་ལ་དད་ན་གསང་སྔགས་ཀྱི་བསྟན་པ་ལ་ཞུགས་ནས་དབང་
ཁྲིད་ཟབ་མོ་ཞུས་པའི་རྡོ་རྗེ་སློབ་དཔོན་བརྒྱུད་པ་དང་བཅས་པ་ལ་མི་གུས་པ་འདི་འགལ། ཁྱེད་ཆོས་
ལ་དད་ན་ཨེ་ཝཾ་དངོས་སུ་མེད་པའི་མདོ་རྒྱུད་ཕལ་ཆེ་བ་བཀའ་མ་(ཡིན)པར་འདོད་པ་འགལ། ཁྱེད་
དགེ་འདུན་ལ་དད་ན་དུས་འཁོར་ལ་སོགས་གྲུབ་མཐའ་བཞི་སྟོན་པའི་མདོ་རྒྱུད་རྣམས་ལ་ཐོས་་་་་་
བསམ་སྒོམ་གསུམ་བྱེད་པའི་རྒྱ་བོད་ཀྱི་མཁས་གྲུབ་རྣམས་ལ་སྐུར་པ་འདེབས་པ་འདི་འགལ། གཟུ་
253



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བོར་གནས་པའི་དཔང་པོ་མ་རྙེད་ན་ཆོས་གསུམ་ལྡན་གྱི་བསྟན་འཛིན་སྤྲིང་ཡུལ་དུ་རྙེད་པ་འགལ།
ཐུབ་པས་གྲུབ་མཐའ་བཞི་ལ་སོགས་པའི་ཆོས་མ་གསུངས་ན། དམན་དང་རྒྱ་ཆེའི་ཆོས་ལ་མོས་
རྣམས་ལ་བརྒྱད་ཁྲི་བཞི་སྟོང་གསུང་ཞེས་སོགས་དང་འགལ། བདུད་ཀྱི་ལས་གཡོས་ཏེ་བསྟན་པ་སྡེ་
བ་བཅུ་བརྒྱད་དུ་གྱེས་པ་ཡིན་ན། རྒྱལ་པོ་ཀྲི་ཀྲིའི་རྨི་ལམ་ལུང་བསྟན་མདོ་སྟོན་ནས་ཀུན་ཀྱང་སངས་
རྒྱས་བསྟན་པར་བསྡུས་པ་འགལ། ཆོས་ལུགས་གཞུང་ལུགས་གྲུབ་པའི་མཐའ་རྣམས་ལ་རྣམ་པར་
དཔྱོད་(པ)མ་འདྲིས་པར་མི་མཛེས་ན། རྒྱུད་འགྲེལ་ལ་སོགས་ལ་འལ་འོལ་རེ་བལྟས་ནས་མ་ངེས་
པར་དགག་པ་ལྟར་སྣང་ཁ་ནས་ཐོན་ཚད་བྱེད་པ་འདི་མཛེས་པ་འགལ། བསྡུ་བ་གཉིས་པའི་འོག་ཏུ་
གསུང་རབ་ཀྱི་དགོངས་འགྲེལ་གྲུབ་མཐའ་བཞིའི་དབྱེ་བ་བྱུང་ན། གསུང་རབ་དགོངས་པ་གྲུབ་
མཐའ་བཞིར་མི་གནས་པ་འགལ། གསུང་རབ་དགོངས་པ་གྲུབ་མཐའ་བཞིར་མི་གནས་ན། བཀའ་
ལ་ནང་འགལ་སྤོངས་ནུས་པ་འགལ། གྲུབ་མཐའ་སྨྲ་བ་སོ་སོའང་འདི་མི་བཞེད་ན་བསྡུ་བ་གཉིས་
པའི་འོག་ཏུ་གསུང་རབ་ཀྱི་དགོངས་འགྲེལ་གྲུབ་མཐའ་བཞིའི་རྣམ་དབྱེ་བྱུང་བ་འགལ། མཚན་
བརྗོད་དང་། བཤད་པའི་རྒྱུད་འགའ་ཞིག་ལ་ཨེ་ཝཾ་ཡིག་གཉིས་མེད་པར་རིགས་ན་བརྒྱད་ཁྲི་བཞི་
སྟོང་ཆོས་ཀྱི་གཞི་ཡིན་ཕྱིར་ཐུབ་པས་ཐོག་མར་ཨེ་ཝཾ་སྨོས་ངེས་པར་དགོས་》པ་འགལ། ལེགས་
པར་བཤད་པའང་མང་དུ་སྣང་ན་རྣམ་པར་དཔྱད་ན་འཐད་པའི་ཚུལ་མ་མཐོང་བ་འགལ། མངོན་
ཤེས་མེད་པར་མངོན་ཤེས་ལྡན་པ་ཡིས། །བྱས་པའི་འགྲེལ་པར་མི་ཤེས་ན། ཁྱེད་ཤཱཀྱ་ཐུབ་པ་སངས་
རྒྱས་སུ་ཤེས་པའི་ཚུར་མཐོང་ཡིན་པ་འགལ། འགྲོ་བ་འབྱུང་བའི་སྐྱེ་གནས་ཅན་དུ་མི་འཐད་ན།
མངལ་སྐྱེས་སྲིད་པ་འགལ། སྒོང་སྐྱེས་སྲིད་པ་འགལ། དྲོད་གཤེར་(སྐྱེས)སྲིད་པ་འགལ། འདིས་ནི་
ལུང་རིགས་མཁས་པར་འདོད་པའང་བསལ་ལོ། །
ཡང་། འདི་ཐར་འདོད་རྣམས་ཀྱི་འཇུག་ངོགས་ཡིན་ན་མཁས་པ་རྣམས་ཀྱིས་དོར་བྱའི་གནས་
སུ་བཤད། དེ་ལ་འཇུག་པ་རང་ཉིད་བླུན་པོ་ཡིན་ན་འགལ། དེ་དོན་ཉམས་སུ་བླངས་པས་སུ་ཞིག་
གྲོལ་དང་ཐར་འདོད་རྣམས་ཀྱི་འཇུག་ངོགས་ཡིན་པ་འགལ། འདིའི་སྒྲུབ་བྱེད་དོན་དུ་མནའ་ཆུ་
འཐུང་། དེ་ལས་གཞན་པའི་སྒྲུབ་བྱེད་ཡོད་རེ་སྐན་དང་། ལེགས་པར་བཤད་པའང་མང་དུ་སྣང་བས་
ན༑ ཁོ་བོ་འདི་ལ་གཅིག་ཏུ་བཀུར་[སྐུར)མི་འདེབས་(པ)འགལ། མི་ཤེས་པའི་མི་ཆོས་བྱེད་བློ་དང༌།
254



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
ཁྱེད་འདུན་ལ)སོགས་བཞི་དང་མི་ལྡན་ཞིང་ཁྲོ་བས་ཚིག་རྩུབ་གཞན་ལ་མི་སྨྲ་ན་ཁྲོ་བས་ངན་སྨྲས་
མང་པོ་བྱེད་པའང་འགལ། ཁྱེད་ཐུབ་པས་ཇི་ལྟར་གསུངས་པ་བཞིན་སྨྲ་བ་ཡིན་ན། སྡོམ་པ་བླངས་
པའི་མཁན་སློབ། ཆོས་བསླབ་པའི་ཡོངས་འཛིན། དབང་ཁྲིད་ཞུས་པའི་བླ་མ་རྣམས་ལ་གཞུང་ཙམ་
ཀློག་པའི་བླུན་པོ་ཞེས་སྒྲོ་བཀུར་[སྐུར་བྱེད་པ་འདི་ཐུབ་པས་གང་ནས་གནང་། ཡང་ཁྱེད་ཐུབ་པས་
གསུངས་པ་བཞིན་སྨྲ་བ་ཡིན་ན་སྒྲ་མི་སྙན་པ་བསྟན་པའི་སྣོད་དུ་མི་རུང་ཞེས་སྨྲ་བ་འགལ། དེ་ལྟར་
འགལ་བའི་ཕྲེང་བ་ཉི་ཤུ་གཉིས་སོ། །
ད་ཕྱིན་ཆད་གཞན་ལ་འགལ་བ་སྒྲིག་པ་ལ་རང་ལ་དངོས་འགལ་མེད་པ་རེ་མཛད་པར་ཞུ། ཁྱེད་
ཀྱི་འདི་རྣམས་ཀྱི་ལན་ཅུང་ཟད་བརྗོད་ན། སངས་རྒྱས་བསྟན་ལ་ཆེད་ཆེར་མི་འཛིན་ཅིང་། ཞེས་པ་
ནས། རྣམ་པར་དཔྱོད་ན་མཛེས་ཀྱི་གཞན་དུ་མིན། །ཞེས་པའི་བར་ནི། ཕལ་ཆེར་མཚན་ཉིད་ཐེག་
པའི་ལུགས་སུ་འདུག་ཅིང་། གསང་སྔགས་ལུགས་ཀྱི་བཀའ་བསྡུ་ཚུལ་རྒྱུད་སྡེ་སྤྱིའི་རྣམ་བཞག་དང༌།
ཐམས་ཅད་མཁྱེན་པ་བུ་སྟོན་རིན་པོ་ཆེས་མཛད་པའི་ཆོས་འབྱུང་ལྟར་རོ། །
ཁྱེད་ལ་འགལ་བ་འདུག་པ་འགའ་ཞིག་འགལ་བའི་ཕྲེང་བར་ཡང་བརྗོད་ཟིན་ལ། ད་དུང་དྲི་བ་
བྱས་ལ་དགག་དགོས་པའི་རིགས་ཀྱང་སྣང་། སྐྱོན་ཕྲ་བ་རྣམས་བརྗོད་པ་ཡི་གེ་མང་པས་འཇིགས་
ནས་བཞག་ལ། ཀླུ་སྒྲུབ་དབུ་མ་པ་དང༌། ཐོགས་མེད་སེམས་ཙམ་པ་ཁོ་ན་ཡིན་པའི་ཁྱད་པར་
མི་འཐད་དེ། ཐེག་ཆེན་གྱི་འཕགས་པ་ཡིན་ཞིང་། གྲུབ་མཐའ་ཡང་མཚུངས་པའི་ཕྱིར་ཏེ། འཕགས་
པ་ཐོགས་མེད་སྐྱོབ་ཉིད་ཀྱིས། །ཞེས་སོགས་དང་། དབུ་མ་རྒྱན་ལས། མགོན་པོ་བྱམས་པ་ནི་ས་བཅུ་
པ་ལ་གནས་པའོ། །ཐོགས་མེད་ནི་ས་གསུམ་པ་ལ་གནས་པའོ། །ཀླུ་སྒྲུབ་ནི་ས་དང་པོ་ལ་གནས་པའོ་
ཞེས་གསུངས། [ཝན་ཚེགས་ཀྱིས་ཝེན་ཚེག་གིས་ཀྱང་འཕགས་པར་བཤད།།ཤཱནྟི་བས།ཀླུ་སྒྲུབ་དང་
ནི་ཐོགས་མེད་ཉིད། །གྲུབ་པའི་མཐའ་ཡང་མཚུངས་སོ་ཞེས། །རིན་ཆེན་འབྱུང་གནས་ཞི་བ་སྨྲ། །
ཞེས་དང་། བྱམས་པ་ཐོགས་མེད་ཀྱིས་བཤད་ཅིང་། །ཀླུ་སྒྲུབ་ཀྱང་ནི་བཞེད་པ་ཡི། །ཚད་མ་ལུང་དང་
ལྡན་པ་ཡི། །བདེན་པ་གཉིས་འདི་བཤད་པར་བྱ། །ཞེས་སོགས་མང་དུ་གསུངས་པའི་ཕྱིར་རོ། །ཤཱནྟི་
བ་ཚད་མར་ཁས་བླངས་ནས། ཀླུ་སྒྲུབ་ཐོགས་མེད་གྲུབ་མཐའ་སོ་སོར་འབྱེད་པ་འདི་ཡང་འགལ་
255



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཡང་། ཐུན་མོང་(མིན་ཙམ་ཡིན་)པའི་གསང་སྔགས་ཐམས་ཅད་ཆོས་ཅན་བདེ་གཤེགས་གྲུབ་
མཐའི་ཁུངས་སུ་མ་འདུས་པར་ཐལ། དབུ་མ་རིགས་ཚོགས། བརྒྱད་སྟོང་དོན་བསྡུས། འབུམ་ཊིཀ
མངོན་རྟོགས་རྒྱན་ཏེ་སྲོལ་འབྱེད་བཞིའི་ལུང་དང་མི་མཐུན་པའི་ཕྱིར། ཡང་། ཚད་ལྡན་（རྟོག་གེ་འབར་
བར་》མཁས་པའི་གཞུང་དུ་གསལ་བར་བཀོད། །ཅེས་དང་། ཐེག་ཆེན་མདོ་དང་རྒྱུད་སྡེའི་དགོངས་པ་
རྣམས། །གཉིས་པོ་འདི་ཡི་ལུགས་དང་མི་མཐུན་པ། །གང་གིས་བཀྲལ་ཏེ་ལོག་པའི་ལམ་དུ་ཤེས། །
ཞེས་པ་ལ། ལེགས་ལྡན་བྱེད་[འབྱེད]ཀྱི་ལུགས་དེ་ཆོས་ཅན། ལོག་པའི་ལམ་དུ་ཐལ། ཐོགས་མེད་ཀྱི་
ལུགས་དང་མི་མཐུན་པའི་ཕྱིར། འཁོར་གསུམ་ཁས་བླངས་སོ། །རྟགས་མ་གྲུབ་ན། ལེགས་ལྡན་
བྱེད་[འབྱེད་ཀྱིས། ཐོགས་མེད་དང་དབྱིག་གཉེན་ལ་སོགས་པ་གཞན་དག་ངོ་ཚ་དང་ཁྲེལ་མེད་པ་
དོན་རྣམ་པར་མི་ཤེས་བཞིན་དུ་ཤེས་སོ་ཞེས་མཁས་པའི་ང་རྒྱལ་བྱེད་པ་དག་འདི་སྐད་སྨྲ་སྟེ་ཞེས་་་་་
དང༌། ཞེ་སྡང་ཤ་རུལ་སྒྲེགས་པ་དེ། །ང་རྒྱལ་མ་ཞུ་སྟོན་པ་ཡིན། །ཞེས་སོགས་ཟེར་བའི་དམ་བཅའ་
བུད་པ་ཡིན་ནོ། །
ཡང་《ཝན་ཚེགས(ཝེན་ཚེག ། ལེགས་ལྡན་བྱེད་འབྱེད། ཟླ་གྲགས། ཡེ་ཤེས་སྡེ་རྣམས་རྒྱ་བོད་
ཀྱི་ཤིང་རྟ་ཆེན་པོར་འཇོག་མཁན་སུ་ལགས། དྲིས་པ་ལ་ལན་བྱེད་འཚལ། འོག་ནས། དཔྱོད་ལྡན་
ཆེན་པོ་འགའ་ཡིས་རྣམ་པར་དཔྱད། །ཅེས་པའང་མི་འཐད་ཅིང་། ཤཱནྟི་པས་དུས་འཁོར་ཚད་མར་མི་
བཞེད་པ་གང་ན་གདའ་བསྟན་དུ་གསོལ། ཨ་བྷུས་དུས་འཁོར་ཚད་མར་མི་བཞེད་(ཅེས)གསུངས་
པ་འདི་(ནི》ཤིན་ཏུ་མི་འཐད་དེ་མན་ངག་སྙེ་མ་ལེགས་པར་གཟིགས་ཤིག ཁྱེད་རང་གིས། རང་
གཞུང་དང་གཞན་གཞུང་མ་ཕྱེད་པར་གདའོ། །
རྗེ་བཙུན་གྲགས་པ་རྒྱལ་མཚན་དུས་འཁོར་ཚད་མར་མི་བཞེད་པ་མ་གྲུབ་སྟེ། རྩ་ལྟུང་འཁྲུལ་
སྤོང་དུ་ནི་དུས་འཁོར་བཀག་པ་མ་མཐོང་ཞིང་། དག་ལྗོན་སོགས་སུ་དུས་འཁོར་གྱི་ལུང་ཚད་མར་
དྲངས་པའི་ཕྱིར་རོ། ། བཅོམ་རལ་དུས་འཁོར་ཚད་མར་བཞེད་དེ། བསྟན་པ་རྒྱན་གྱི་མེ་ཏོག་ལ་
གཟིགས་ཤིག བསྡུ་བ་གཉིས་པའི་འོག་ཏུ་གསུང་རབས་ཀྱི། །དགོངས་འགྲེལ་གྲུབ་མཐའ་བཞི་ཡི་
དབྱེ་བ་བྱུང༌། །ཞེས་པའི་ལན་ནི། བཀའ་བསྡུ་གཉིས་པའི་རྗེས་མ་གཏོགས་དེའི་སྔ་རོལ་དུ་གྲུབ་
མཐའ་བཞིའི་དབྱེ་བ་མ་བྱུང་ན། མཁའ་འགྲོ་རྒྱ་མཚོའི་རྒྱུད་ལས། སྤྱོད་ལམ་ལ་སོགས་བྱེ་བྲག་
256



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སློང་རྣམ་དག་ལུང་གི་ཕྲེང་བ།
པོད་དང་པོ།
ཆོས། །མདོ་སྡེ་རྣམ་ཤེས་དབུ་མ་པ། །མོས་པའི་སེམས་ཅན་རྣམས་བཤད་དེ། །བདེན་པ་མ་ཡིན་རྫུན་
པ་མིན། །ཞེས་དང༌། རྡོ་རྗེ་ཨ་ར་ལིའི་རྒྱུད་ལས། ཁ་ཅིག་ཕ་རོལ་ཕྱིན་པའི་ཚུལ། །ཁ་ཅིག་བྱེ་བྲག་སྨྲ་
བའི་ལམ། །ཁ་ཅིག་ཏུ་ནི་མདོ་སྡེ་པ། །ཁ་ཅིག་ཏུ་ནི་རྣམ་ཤེས་ཉིད། །ཅེས་དང༌། བརྟག་གཉིས་
ལས། དང་པོར་གསོ་སྦྱོང་སྦྱིན་པར་བྱ། །དེ་རྗེས་བསླབ་པའི་གནས་བཅུ་ཉིད། །དེ་ལ་བྱེ་བྲག་སྨྲ་བ་
བསྟན། །མདོ་སྡེ་པ་ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་
བསྟན། །སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བསྟན། །ཅེས་[ཞེས་དང༌། མ་ག་ཏ་
བཟང་མོའི་རྟོགས་བརྗོད་ལས། འདི་ནི་ཀ་ཏ་རྒྱའི་བུ་ཆེན་པོ་སྟེ། བཅོམ་ལྡན་འདས་ཀྱིས་མདོ་སྡེ་
པ་དང་། བྱེ་བྲག་ཏུ་སྨྲ་བ་རྣམས་ཀྱི་ནང་ནས་མཆོག་དུ་བསྟན་པའོ། །ཞེས་དང་། ལང་ཀར་གཤེགས་
པའི་མདོ་ལས། སེམས་ཙམ་དུ་ནི་རྟོགས་པ་དང༌། །ཕྱི་རོལ་དོན་ནི་རྣམ་བསལ་བས། །རྣམ་པར་རྟོག་
པ་རྣམས་ལྡོག་པ། །ལམ་དེ་ཉིད་ནི་དབུ་མའོ། །ཞེས་དང༌། སེམས་ཙམ་ལ་ནི་བརྟེན་ནས་སུ། །ཕྱི་
རོལ་དོན་དུ་མི་བརྟག་གོ །སྣང་བ་མེད་པ་ལ་བརྟེན་ནས། །སེམས་ཙམ་ལས་ཀྱང་འདའ་བར་བྱ། །
ཡང་དག་དམིགས་པ་ལ་བརྟེན་ནས། །སྣང་བ་མེད་ལས་འདའ་བར་བྱ། །སྣང་མེད་གནས་པའི་
རྣལ་འབྱོར་པ། །དེ་ཡིས་ཐེག་པ་ཆེན་པོ་(མི་མཐོང༌། །ཞེས་དང༌། ཨཱརྱ་དེ་བའི་ཡེ་ཤེས་སྙིང་པོ་ཀུན་
ལས་བཏུས་པར། སངས་རྒྱས་ཆོས་ནི་རྣམ་པ་བཞིར། །ཡིད་འདོད་རྣམས་ཀྱིས་（སྔོན་(མངོན》མཐོང་
སྟེ༑ ༑བྱེ་བྲག་སྨྲ་ལ་སོགས་པའི་ལམ། །བཤད་པ(པས)་དེ་ཉིད་སྒྲུབ་པའོ། །ཞེས་དང་། བྱང་ཆུབ་
བཟང་པོས། སྐྱོན་སངས་རྒྱས་ཀྱིས་གསུངས་པ་དང༌། ཡང་དག་པར་བསྡུས་ནས་རྣམ་པ་བཞིར་
མཐོང་སྟེ། བཞི་གང་ཞེ་ན། འོག་ནས་འཆད་པའི་བྱེ་བྲག་སྨྲ་བ་ལ་སོགས་（པ་ཞེས་སོགས་》ལུང་རྣམ་
དག་ལས་མང་དུ་གསུངས་པ་རྣམས་ཇི་ལྟར་འཆད། ཀླུ་སྒྲུབ་ཡབ་སྲས། ལང་གཤེགས་སོགས་ཚད་
མར་ཁས་བླངས་ནས། གྲུབ་མཐའ་བཞིའི་དབྱེ་བ་སངས་རྒྱས་ཀྱིས་མ་གསུངས། གསུང་རབ་དགོངས་
པ་གྲུབ་མཐའ་བཞིར་མི་གནས་ཞེས་པ་འདི་རྣམས་ཀྱང་ཤིན་ཏུ་འགལ་ལོ། ། །
གངས་རིའི་ཁྲོད་འདིར་རྨོངས་རྣམས་གཙོར་བྱེད་པའི། །ལོག་པའི་གཞུང་དང་ཆོས་ལུགས་
བསམ་མི་ཁྱབ། །མཁས་པ་རྣམས་ལ་ཚད་མར་གྲགས་པ་ཡི། །གཞུང་ལུགས་འགའ་ལའང་ཡིད་
བརྟན་མེད་པར་མཐོང་། །དུས་ཀྱི་འཁོར་ལོ་ལ་སོགས་ས་བཅུ་ཡི། །དབང་ཕྱུག་རྣམས་ཀྱིས་མཛད་
257



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པར་གྲགས་ན་ཡང༌། །རིགས་དང་མི་རིགས་རྣམ་དབྱེ་བློ་ལྡན་གྱིས། །རྣམ་པར་དཔྱད་ན་འཐད་པའི་
ཚུལ་མ་མཐོང་། །རྩ་བའི་རྒྱུད་ལ་ཨེ་ཝཾ་ཡིག་གཉིས་མེད། །བསྡུས་པའི་རྒྱུད་ལ་འགལ་བ་དུ་མ་
མཐོང་། །གང་གིས་བླངས་པའི་ཁུངས་ཀྱང་མི་སྣང་ན། །འཕྱོན་མའི་བུ་བཞིན་འདི་ལ་སུ་ཡིད་རྟོན། །
དེ་ཕྱིར་འདི་ལ་ཡིད་བརྟན་མ་མཐོང་ན། །འཕགས་པའི་ཡུལ་དང་གངས་རིའི་ཁྲོད་འདིར་ཡང་། །
དཔྱོད་ལྡན་ཆེན་པོ་འགའ་ཡིས་རྣམ་པར་དཔྱད། །གཞུང་ཙམ་ཀློག་པའི་མཁས་རྣམས་འདི་ཡིས་
ཚིམ། །བཤད་པའི་རྒྱུད་དང་མཚན་བརྗོད་ལ་སོགས་པ། །རྩ་བའི་རྒྱུད་ཀྱི་ཡན་ལག་འགའ་ཞིག་ལ། །
ཨེ་ཝཾ་ཡིག་གཉིས་མེད་པར་རིགས་(རིག]ན་ཡང་། །གཞན་ལ་ཇི་（ལྟར་(རིགས》འགྱུར་ཞེས་ཐེ་ཚོམ་
འགྱུར། །བརྒྱད་ཁྲི་བཞི་སྟོང་ཆོས་ཀྱི་གཞི་ཡིན་ཕྱིར། །ཐུབ་པས་ཐོག་མར་ཨེ་ཝཾ་སྨོས་སོ་ཞེས། །
ལྷ་ཡི་དབང་པོས་ཞུས་པའི་རྒྱུད་ལས་གསུངས། །དེ་དང་དེ་ཡི་འགལ་བའང་སྤོང་བར་གྱིས། །ཐོག་
མར་འདི་སྐད་བདག་གིས་ཐོས་པ་ཞེས། །གྱིས་ལ་ང་ཡི་མདོ་རྣམས་བསྡུས་ཤིག་ཅེས། །སྟོན་པས་
དགེ་སློང་རྣམས་ལ་བཀའ་སྩལ་པ། །དེས་ཀྱང་འདི་ལ་ཇི་ལྟར་གནོད་མི་འགྱུར། །
ཞེས་སོགས་ཀྱི་དོན་བཤད་པའི་རྒྱུད་དང་མཚན་བརྗོད་ལ་སོགས་འགའ་ཞིག་མ་གཏོགས། རྒྱལ་
བའི་བཀའ་ཐམས་ཅད་ལ་གཞུང་གི་དབུར། ཨེ་ཝཾ་དངོས་སུ་སྨོས་དགོས་ཤིང་། འདི་སྐད་བདག་ཐོས་
མེད་པ་སངས་རྒྱས་ཀྱི་བཀའ་(མིན་ན་མ་ཡིན་ན)། སངས་རྒྱས་མཉམ་སྦྱོར། བདེ་མཆོག་ཉུང་ངུ་། རྡོ་
རྗེ་མཁའ་འགྲོ། ཕྱག་རྒྱ་ཆེན་པོ་(ཐིག་ལེ）། རྡོ་རྗེ་གུར། ཕྱག་ན་རྡོ་རྗེ་དབང་བསྐུར་བའི་རྒྱུད། མི་གཡོ་
བའི་རྒྱུད། འཇམ་དཔལ་རྩ་རྒྱུད། ཐམས་ཅད་གསང་བ། འབྱུང་པོ་འདུལ་བྱེད། ལེགས་གྲུབ། དམ་
ཚིག་གསུམ་བཀོད། དཔུང་བཟང་གིས་ཞུས་པའི་རྒྱུད། སོ་སོར་ཐར་པའི་མདོ། སངས་རྒྱས་ཀྱི་མཚན་
ལྔ་སྟོང་བཞི་བརྒྱ་ལྔ་བཅུ་རྩ་གསུམ་པ། ཕྱིར་བཟློག་པ་འཕགས་པ་སྟོབས་ཅན། རིག་སྔགས་ཀྱི་རྒྱལ་
མོ་རྒྱལ་བ་ཅན། སྤྱན་རས་གཟིགས་དབང་ཕྱུག་ཡིད་བཞིན་གྱི་ནོར་བུ་འཁོར་ལོས་བསྒྱུར་བ་ཞེས་བྱ་
བའི་གཟུངས། གཙུག་ཏོར་རྣམ་རྒྱལ་གྱི་གཟུངས། གདུགས་དཀར་ཅན་ལ་སོགས་པ་མང་པོ་ཞིག་
སངས་རྒྱས་ཀྱི་བཀའ་(མིན་པར་ཙམ་ཡིན་པར》འགྱུར་ཏེ། འདི་སྐད་བདག་ཐོས་དངོས་སུ་མེད་པའི་
ཕྱིར་རོ། །་
དེ་ཡང་ཨེ་ཝཾ་གི་དོན་ཐབས་ཤེས་ཟུང་འཇུག་དང༌། བདེ་སྟོང་དང་། སངས་རྒྱས་ཀྱི་མཚན་གྱི་
258



བྱང་ཆུབ་སེང་གེ་
པོད་དང་པོ།
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
རྣམ་གྲངས་(ལ་སོགས་པ》མང་པོ་ལ་གསུངས་པ་འདི་ལྟ་སྟེ། དཔལ་རྡོ་རྗེ་ཕྲེང་པའི་རྒྱུད་ལེའུ་ཉི་ཤུ་
（རྩ་གསུམ)པ་ལས། ཀུན་ནས་སྤྲོས་པའི་རྣལ་འབྱོར་གྱིས། །གང་གི་བཞུགས་གནས་སྲིད་པ་
གསུམ། །དངོས་གྲུབ་ཀུན་བྱེད་དཔལ་ལྡན་པ། །སྐལ་པ་བཟང་པོ་ཀུན་འཕེལ་བ། །རྡོ་རྗེ་དེ་ནི་རྡོ་
རྗེ་སེམས། །རྡོ་རྗེ་འཇིགས་བྱེད་དབང་ཕྱུག་དང༌། །ཧེ་རུ་ཀ་དང་དུས་འཁོར་ལོ། །དང་པོའི་སངས་
རྒྱས་ཐུབ་པ་ཆེ། །ཀུན་ཏུ་བཟང་པོ་འཇམ་དཔལ་དང༌། །སྣ་ཚོགས་སྤྲོས་པའི་བདག་ཉིད་ཅན། །སྣ་
ཚོགས་ཡོན་ཏན་ཚོགས་ཀྱི་གཞི། །ཀུན་ནས་སྤྲོ་བའི་རྣལ་འབྱོར་ནི། །རྣལ་འབྱོར་ཆེན་པོ་དྲི་མ་མེད། །
ཡེ་ཤེས་དེ་ཉིད་གསལ་བ་ནི། །རྟོག་པ་མེད་ཅིང་གནས་པ་མེད། །ཆོས་དབྱིངས་འཕོ་བ་ཞེས་བཤད་
དོ༑ ༑ ཞེས་པ་དང་། ཡང་དེ་ཉིད་ཀྱི་ལེའུ་ལྔ་བཅུ་རྩ་བརྒྱད་པར། དེ་ནས་བཅོམ་ལྡན་འདས་དེས་
གསུངས། །ཨེ་ཝཾ་ཞེས་བྱའི་ཡི་གེ་གཉིས། །ཨེ་ནི་སྟོང་པ་ཉིད་དུ་གནས། །དེ་བཞིན་ཝཾ་ནི་ཐུགས་
རྗེ་དང་། །ཐིག་ལེ་དེ་ཉིད་སྦྱོར་ལས་བྱུང་། །དེ་ནི་རྣལ་འབྱོར་རྨད་མཆོག་བྱུང་། །ཨེ་ཝཾ་གཉིས་ནི་
སངས་རྒྱས་དང་། །མདོར་བསྡུས་ཆོས་ཀྱི་ཕྱག་རྒྱའོ། །རྒྱལ་པོ་ཆེན་པོ་ཕྱག་རྒྱ་གཉིས། །རྒྱུད་རྣམས་སུ་
ནི་ཐུབ་པས་གསུངས། །ཨེ་ཝཾ་ཡི་གེའི་མཚན་ཉིད་དོ། །པད་མ་རྟེན་དུ་ཤེས་པར་བྱ། །བརྟེན་པ་རྡོ་རྗེ་
ཞེས་ནི་གསུངས། །བརྟེན་པ་རྡོ་རྗེ་འཆང་བ་(ཡི(ཡིས)། །དེ་ལ་གནས་ཤིང་ཐིག་ལེའི་གཟུགས། །སྣ་
ཚོགས་སྤྲུལ་པ་སྟོན་པར་བྱེད། །བདེ་བ་ཀུན་གྱི་གཞི་ཡི་གནས། །རྡོ་རྗེ་སེམས་དཔའ་བདེ་བ་ཆེ། །ཨེ་
ནི་གསང་བའི་མཁའ་དབྱིངས་སམ། །བྷ་ག་ཆོས་འབྱུང་པདྨ་ལ། །རྣལ་འབྱོར་སེང་གེའི་གདན་ལ་
བཞུགས། །མཆོག་ཏུ་རྨད་བྱུང་སྟོན་པར་མཛད། །རྡོ་རྗེ་སེམས་དཔའ་ཝཾ་རྡོ་རྗེ། །རྡོ་རྗེ་འཇིགས་བྱེད་
དབང་ཕྱུག་དང་། །ཧེ་རུ་ཀ་དང་དུས་འཁོར་ལོ། །དང་པོའི་སངས་རྒྱས་ལ་སོགས་མཚན། །ཨེ་ཝཾ་དེ་
བཞིན་གཤེགས་པ་ཡི། །གཉིས་སུ་མེད་པའི་བདེ་མཆོག་དང་། །སྟོང་ཉིད་སྙིང་རྗེ་དབྱེར་མེད་དང༌། །
གང་ལ་དེ་ཉིད་མངོན་པར་བརྗོད། །དེ་ལ་དེ་བཞིན་གཤེགས་པའི་རྒྱ། །གཉིས་མེད་ཡེ་ཤེས་མཚན་མ་
ནི༑ ༑རྒྱུད་སྡེ་ཀུན་ཀྱི་ནི་གླེང་གཞིར་གསུངས། །རྒྱུ་ཀུན་ཀྱི་ནི་མདོར་བསྡུས་པ། །སྟོང་ཉིད་སྙིང་རྗེ་མི་
ཕྱེད་པ། །གང་ལ་དེ་ཉིད་མངོན་པར་བརྗོད། །ཨེ་ཝཾ་ཞེས་བྱའི་ཡི་གེ་གཉིས། །གང་ལ་(དེ་(འདི་ཉིད་
མེད་པ་ནི། །དེ་ལ་དེ་ཁོ་ན་ཉིད་མེད། །གང་ལ་དེ་ཉིད་ཡོངས་ཤེས་པ། །བཙོ་མའི་གསེར་ལྟར་གསལ་
བོར་ནི། །རྒྱུད་ནི་ལེགས་བཤད་དེ་ཉིད་ཤེས། །སྔགས་ཀྱི་སྤྱོད་པ་ལ་གནས་པར། །དེ་ལྟར་འདི་ནི་དེ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
ཉིད་མཆོག །ཨེ་ཝཾ་དོན་ནི་རྣམ་པར་ངེས། །ཆོས་ཀྱི་ཕྱག་རྒྱ་ཡི་གེ་གཉིས། །དང་༦པོ(པོའི》་ངག་
ཏུ་ཡང་དག་བཤད། །ཅེས་དང་། དཔལ་གསང་བ་འདུས་པའི་འགྲེལ་པ་སྒྲོན་མ་གསལ་བར། དེ་བས་
（ན)འདི་སྐད་ཅེས་བྱ་བའི་ཡི་གེ་གཉིས་ནི་ཤེས་རབ་དང་ཐབས་ཀྱི་བདག་ཉིད་ཡིན་པར་ངེས་སོ། །
དེ་དག་ཀྱང་གང་ལས་ཤེས་ཞེ་ན། སྨྲས་པ། བཅོམ་ལྡན་འདས་ཉིད་ཀྱིས་ལྷའི་དབང་པོས་ཞུས་པ་
ལས་གསུངས་ཏེ། བརྒྱ་བྱིན་གྱིས་གསོལ་པ། ཅིའི་ཕྱིར་འདི་སྐད་ཅེས་བྱ་འདི། །གང་ཕྱིར་དང་པོར་
རབ་ཏུ་སྦྱར། །འདི་ཅི་བདེ་གཤེགས་གསུང་ཡིན་ནམ། །ཉན་ཐོས་ཀྱིས་བཤད་ཡིན་ནམ་ཅི། །བདག་
གི་སོམ་ཉི་འདི་དག་ཀུན། །སྲིད་མཐར་ཕྱིན་པས་བསལ་དུ་གསོལ། །དམ་ཆོས་ཡོན་ཏན་སྨྲ་བ་ཡི། །
ལྷ་ཡི་དབང་པོའི་ཚིག་གསན་ནས། །དེ་ནས་ལེགས་སོ་ཞེས་བྱིན་ཏེ། །བཅོམ་ལྡན་འདས་ཀྱིས་འདི་
སྐད་གསུངས། །གང་ཕྱིར་ཐམས་ཅད་གཟིགས་པ་ཡིས། །དང་པོར་འདི་སྐད་ཅེས་གསུངས་པ། །དེ་ནི་
གོ་རིམ་ཇི་བཞིན་དུ། །ལྷ་ཡི་དབང་པོས་མཉན་པར་གྱིས། །ཆོས་ཀྱི་ཕུང་པོ་བརྒྱད་ཁྲི་དང་། །བཞི་སྟོང་
གི་ནི་གྲངས་སྙེད་ཀྱི། །ཀུན་ཀྱི་གཞི་དང་ཕ་མ་ནི། །ཡི་གེ་གཉིས་སུ་དེ་བཞིན་བསྟན། །ཡི་གེ་ཨེ་ནི་
མར་གྱུར་(པ(ལ)། །ཝཾ་ནི་ཕ་ཞེས་བྱ་བར་གྲགས། །ཐིག་ལེ་དེར་ནི་སྦྱོར་བས་ཏེ། །སྦྱོར་དེ་ཤིན་ཏུ་
རྨད་བྱུང་པའོ། །ཨེ་ནི་པདྨ་ཞེས་བཤད་ལ། །ཝ་[ཝཾ་ནི་རྡོ་རྗེ་ཉིད་ཡིན་ནོ། །ཐིག་ལེ་དེར་ནི་ས་བོན་ཏེ།
དེ་ལས་འགྲོ་བ་གསུམ་རྣམས་སྐྱེ། ཨེ་ནི་ཤེས་རབ་ཉིད་འགྱུར་ལ། །ཝ་[ཝཾ)ནི་རབ་དགའི་བདག་
པོའོ། །ཐིག་ལེ་མི་ཤིགས་(དེ་(བདག)ཉིད་དེ། །དེ་ལས་ཡི་གེ་ཉིད་ཀྱང་སྐྱེས། །ཆོས་ཀྱི་ཕྱག་(རྒྱ་
（རྒྱའི་ཡི་གེ་གཉིས། །དེ་ཉིད་ཤེས་པ་གང་གིས་ཤེས། །དེ་ནི་སེམས་ཅན་ཐམས་ཅད་ལ། །ཆོས་ཀྱི་
འཁོར་ལོ་སྐོར་བྱེད་འགྱུར། །འགྲོ་བ་གང་གིས་ཡི་གེ་གཉིས། །མི་ཤེས་རྟག་ཏུ་འདོད་པ་དག །དེ་(ནི་
（ནས）་སངས་རྒྱས་ཆོས་རྣམས་ལས། །ཕྱི་རོལ་(སྦྱོར་(འབྱོར》སྤངས་ཐུབ་པ་བཞིན། །ཨེ་ཝཾ་ཡིག་
གཉིས་སྒྱུ་མ་ལ། །ཐམས་ཅད་མཁྱེན་པ་འདིར་བཞུགས་པས། །དམ་ཆོས་བསྟན་པའི་ཐོག་མར་ནི། །
ཨེ་ཝཾ་དེ་ཕྱིར་རབ་ཏུ་བཤད། །དེ་བས་རྒྱ་བྱིན་ལྷ་ཡི་བདག། །གལ་ཏེ་རྟག་པའི་གནས་འདོད་ན། །
ཡིག་གཉིས་སྒྱུ་མ་དྲན་བྱ་ཞིང་། །དམ་པའི་ཆོས་ལ་བླ་མར་གྱིས། །ཞེས་པའི་ལུང་འདི་ཇི་ལྟ་བ་བཞིན་
བརྟག་གཉིས་ཀྱི་འགྲེལ་པར། ནཱ་རོ་པས་ཀྱང་དྲངས་སོ། །
ཡང་སྒྲོན་གསལ་ལས། འདིར་གསོལ་པ། དགོངས་པ་གང་གིས་ན་སྡུད་པར་བྱེད་པས་དེ་བཞིན་
260



བྱང་ཆུབ་སེང་གེ
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
གཤེགས་པ་ཐམས་ཅད་ཀྱི་གསུང་རབ་རྣམས་ལས། འདི་སྐད་བདག་གིས་ཞེས་སྟོན་པར་བྱེད）
འདི་(དག་（སྐད)བདག་གི་ཞེའམ། འདི་བདག་(གི(གིས)་ཞེས་བྱ་བ་ལ་སོགས་པས་ཀྱང༌། སྟོན་
པར་ནུས་པ་ཡིན་ནོ་ཞེ་ན། སྨྲས་པ། དེ་བཞིན་གཤེགས་པ་ཐམས་ཅད་ཀྱི་(རྒྱར་(བརྡར་)གྱུར་པ།
ཤེས་རབ་དང་ཐབས་སྟོན་པ་འདི་ཉིད་ཀྱིས་ན་གསུང་རབ་ཀྱི་དང་པོར་ངེས་པར་བརྗོད་དགོས་སོ། །
ཞེས་གསུངས་ནའང་། འགའ་ཞིག་གིས་ཨེ་ཝཾ་འདི་ཉིད་(གཉིས)ཀྱི་དོན་མ་རྟོགས་པར་ཆོས་སྤོང་
གི་ལས་བསགས་པ་འདྲ། གཞན་ཡང་བརྟག(པ)གཉིས་(པ)ལས། ཨེ་(ཡི་ཡིག）་ཆ་བྱད་བཟང་པོ་
གང་། །དབུས་སུ་ཝཾ་ཡིག་གིས་བརྒྱན་པ། །བདེ་བ་ཐམས་ཅད་ཀྱི་ནི་གནས། །སངས་རྒྱས་རིན་ཆེ་ཟ་
མ་ཏོག །བདེ་བ་ཅན་དུ་རྟག་ཏུ་བཞུགས། །ཞེས་གསུངས་པའི་ཕྱིར་རོ། །
གཞན་ཡང་། དཔལ་དུས་ཀྱི་འཁོར་ལོ་ཆོས་རྣམ་དག་ཡིན་པར། ཧེ་རུ་ཀ་དང་དུས་འཁོར་ལོ། །
དང་པོའི་སངས་རྒྱས་ཐུབ་པ་ཆེ། །ཞེས་དང༌། ཧེ་རུ་ཀ་དང་དུས་འཁོར་ལོ། །དང་པོའི་སངས་རྒྱས་
ལ་སོགས་མཚན། །ཞེས་གོང་དུ་དྲངས་པ་དང་། གཞན་ཡང་། དུས་ཀྱི་འཁོར་ལོ་དང་མཐུན་པར།
དཔལ་ལྡན་རྒྱུ་སྐར་གྱི་ལྷ་སྟོང་བརྒྱ་ཉི་ཤུ་རྣམ་བཅུ་དབང་ལྡན་དང་། (དཀྱིལ་འཁོར་སྟོང་དྲུག་བརྒྱ་
ཉི་ཤུ། རྣམ་བཅུ་དབང་ལྡན་དང་)ཆ་མེད་ཀུན་འགྲོ་(ལ)སོགས་དང༌། གདུལ་བྱ་ཀླ་ཀློ་འདུལ་བར་
གསུངས་པ་འདི་ལྟ་སྟེ། དཔལ་ལྡན་རྒྱུ་སྐར་དཀྱིལ་འཁོར་ཅན། །ཞེས་དང༌། རྣམ་བཅུ་དབང་ལྡན་ཆེ་
བ་པོ། །ཞེས་དང་། ཆ་མེད་ཀུན་འགྲོ་ཁྱབ་པ་པོ། །ཞེས་སོགས་དང༌། དཔལ་མགོན་པོ་ཆེན་པོ་དངོས་
གྲུབ་(ཀུན)འབྱུང་བའི་རྒྱུད་ཀྱི་ལེའུ་གཉིས་པར་ཡང་། གསང་བ་ཆོས་ཀྱི་དབྱིངས་ཆེན་པོ། །དཔལ་
ལྡན་རྒྱུ་སྐར་དཀྱིལ་འཁོར་དུ། །ཀླ་ཀློའི་ཡུལ་གྱི་མི་རྣམས་དང༌། །ལྷ་དང་ལྷ་མིན་དྲི་ཟར་བཅས། །
གསང་ཆེན་ཡོངས་སུ་རྫོགས་པ་ཡི། །རང་བྱུང་ཡེ་ཤེས་ཕོ་བྲང་དུ། །ཚངས་དབང་ཁྱབ་འཇུག་དབང་
ཕྱུག་བདག །དཀྱིལ་འཁོར་སྒོ་བཞིར་བཅུག་ནས་ཀྱང་། །སྐྱེ་བོ་ཆགས་ཅན་རབ་འདུལ་ཕྱིར། །མཆོག་
ཏུ་གྱུར་པའི་སྙིང་བོ་གསུངས། །ཞེས་གསུངས་པའི་ཕྱིར་རོ། །
སྔར་བརྗོད་པའི་གསང་འདུས་ཀྱི་ལུང་། ཨེ་ནི་གསང་བའི་མཁའ་དབྱིངས་（སམ(མ)། །བྷ་ག་
ཆོས་འབྱུང་པདྨ་ལ། །རྣལ་འབྱོར་སེང་གེའི་གདན་ལ་བཞུགས། །མཆོག་ཏུ་རྨད་བྱུང་སྟོན་པར་
མཛད། །རྡོ་རྗེ་སེམས་དཔའ་ཝཾ་རྡོ་རྗེ། །རྡོ་རྗེ་འཇིགས་བྱེད་དབང་ཕྱུག་དང༌། །ཧེ་རུ་ཀ་དང་དུས་འཁོར་
261



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ལོ༑ ༑དང་བོའི་སངས་རྒྱས་ལ་སོགས་མཚན། །ཨེ་ཝཾ་དེ་བཞིན་གཤེགས་པ་ཡི། །གཉིས་སུ་མེད་པའི་
བདེ་མཆོག་དང་། །སྟོང་ཉིད་སྙིང་རྗེ་དབྱེར་མེད་དང་། །ཞེས་པའི་རྣལ་འབྱོར་སེང་གེའི་གདན་ལ་
བཞུགས། །ཞེས་སོགས། དུས་འཁོར་རྩ་རྒྱུད་བསྡུས་རྒྱུད་གཉིས་ཀ་དང་གཅིག་ཏུ་གསུངས་པའི་ཕྱིར།
ཨེ་ཝཾ་དངོས་སུ་མེད་པས་པའི་རྒྱུད་(མིན(མ་ཡིན་ནོ》ཞེས་པའི་རྩོད་པ་རྨེག་མེད་པར་བྱས་སོ། །
ཤེས་ལྡན་ཀུན། འདི་སྐད་(ཐོས(ཅེས》པའི་དོན་འདི་སྐད་རྟོགས་པ་ལ་སྦྱར་བ་འདི་ལྟར་ཡོད་དེ།
སཾ་བུ་ཊི་ལས། ཐོས་པ་ཞེས་བྱ་བ་ནི་ལྷག་པར་སོན་པ་སྟེ།（འདི་(འདིས)ནི་རྣམ་པར་ཐར་པ་བསམ་
གྱིས་མི་ཁྱབ་པ་(ལ》ལྷག་པར་མོས་པའི་ཏིང་ངེ་འཛིན་ནི་རྙེད་དོ། །ཞེས་བྱ་བར་སྙེགས་སོ། །ཞེས་
གསུངས་པའི་ཕྱིར་རོ། །
ཡང་ཁྱེད་རང་གིས་ཀྱང༌། ཨེ་ཝཾ་གི་དོན་ཐབས་ཤེས་ཟུང་འཇུག་ལ་བྱེད་པར་གསང་བ་འདུས་
པའི་ལུང་དྲངས་འདུག དུས་འཁོར་ལ་ཐབས་ཤེས་ཟུང་འཇུག་ནི་ཤིན་ཏུ་ཉིད་དུ་ཚང་ཡོད་པས།
ཐུགས་རྣལ་དུ་ཕབ་ནས་གསུང་བར་ཞུ། ད་ཕྱིན་ཆད་ཞིབ་ཏུ་གཟིགས། ཞིབ་ཏུ་བསམས་ནས་སྨྲ་བར་
ཞུ༑ ད་དུང་ཨེ་ཝཾ་མ་ཡཱ་ཤུ་ཏཾ་ཨེ་ཀ་སྨིན་ཞེས་པ་ལ། ཚིག་གི་བཤད་པ་ལེགས་པོ་གཅིག་ཡོད་པས་
མཁས་པ་རྣམས་ཀྱིས་གསུང་བར་ཞུ། ཚིག་གི་བཤད་པ་གཅིག་ནི་འདི་ཡང་ཡིན་ཏེ། ཕུན་སུམ་ཚོགས་
པ་ལྔ་ལྡན་གྱི་ཡ་གྱལ། དུས་ཕུན་སུམ་ཚོགས་པ་སྟོན་ཅིང་། སངས་རྒྱས་（ཀྱི(ཀྱིས)་མདོའི་ཐོག་མར།
འདི་སྐད་བདག་གིས་ཐོས་པ་ཆུག་ཅིག་གསུང་བ་བཞིན། བཀའ་སྡུད་པ་པོ་རྣམས་ཀྱིས་བཅུག་པའི་
འདི་སྐད་བདག་ཐོས་ཀྱི་ཚིག་དེ། མདོ་རྒྱུད། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་ཐོག་མར་ངེས་
པར་སྨོས་དགོས་པ་མ་ཡིན་པར་འགྱུར(ཏེ)། འདི་སྐད་བདག་ཐོས་ཀྱི་ཚིག་དེ། མཚན་བརྗོད་བཤད་
པའི་རྒྱུད་འགའ་ཞིག་དང༌། མདོ་རྒྱུད་མང་པོ་ལ་མེད་པའི་ཕྱིར་རོ། །འཁོར་གསུམ་དངོས་འགལ།
བཀའ་བསྡུའི་གོང་གི་རྔ་བོ་ཆེའི་མདོ་དེ། མདོ་(མིན་(མ་ཡིན)པར་འགྱུར(ཏེ། འདི་སྐད་བདག་ཐོས་
དངོས་སུ་མེད་པའི་ཕྱིར། འཁོར་གསུམ་དངོས་སུ་ཁས་བླངས་སོ། །དུས་འཁོར་ཆོས་(མིན་ཙམ་ཡིན）
ན༑ འཇམ་དཔལ་མཚན་བརྗོད་ནི་ཁྱེད་ཚད་མར་འདོད་པར་འདུག དུས་འཁོར་ལ་མ་བསྟེན་པར།
རྣམ་བཅུ་དབང་ལྡན་དང༌། ཆ་མེད་ཀུན་འགྲོ་དང་། དཔལ་ལྡན་རྒྱུ་སྐར་གྱི་དཀྱིལ་འཁོར་ཅན་རྣམས་
ཁྱེད་ཀྱིས་ཤོད་ལ་ཤོག་ཅིག གཞན་ཡང་། རྣམ་སྣང་མངོན་བྱང་རྒྱུད་ཕྱི་མ་ལས། བདག་གིས་སེམས་
262



བྱང་ཆུབ་སེང་གེ
།
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
ཀྱི་གནས་གཏན་ལ་མ་ཕེབས་པར་རྣམ་པར་འཁྲུལ་ནས། འདི་སྐད་དུ་འདི་ནི་སངས་རྒྱས་ཀྱིས་
གསུངས་པ་(མིན་ཙམ་ཡིན)གྱི། འདི་དག་རང་གཟོ་(བཟོ་ཅན་གྱིས་རང་གཟོ་བཟོ་བྱས་པ་ཡིན་ནོ།།
ཞེས་ཟེར་བ་དག་འབྱུང་བར་འགྱུར་རོ། །གསང་(བ)པའི་བདག་པོ་མི་བླུན་པོ་དེ་དག་ནི་འགྲོ་བ་
གཉིས་སུ་རིག་པར་བྱ་སྟེ། གཉིས་གང་ཞེ་ན། འདི་ལྟ་སྟེ། སེམས་ཅན་དམྱལ་བ་དང༌། དུད་འགྲོའོ། །
ཅེས་ཞེས)དང༌། འཇམ་དཔལ་རྩ་རྒྱུད་ལས། གང་ཞིག་ཆོས་མཆོག་གཙོ་བོ་འདི། རྒྱལ་（ལ་བའི》
མཆོད་པའི་ཆོས་ཀྱི་མཛོད། །ས་སྟེང་མིས་ནི་སྤོང་བྱེད་པ། །དེ་ནི་མནར་མེད་དམྱལ་བར་འགྲོ། །ཞེས་
དང་། གསང་བ་གྲུབ་པ་ལས། རྡོ་རྗེ་ཐེག་པ་ལ་སྨོད་པ། །ངན་འགྲོ་དག་ཏུ་འགྲོ་བར་འགྱུར། །ཞེས་
སོགས་ལུང་བསྟན་བཟང་པོ་མི་གདའོ། །ཡང་། འདི་ནི་སྡུད་པ་པོ་ཡི་ཚིག་ཡིན་ཕྱིར། །སྟོན་པས་
གཞན་(ལ་(ལས》་ཐོས་ཞེས་ཐེ་ཚོམ་ནི། །བླུན་པོ་ལ་ཡང་སྐྱེ་བའི་སྐབས་ཡོད་མིན། །ཞེས་པའི་ལན་
ནི༑ མདོ་རྒྱུད་ཀྱི་ཐོག་མར་བཀོད་པའི་འདི་སྐད་བདག་གིས་ཐོས་པའི་དུས་གཅིག་ན་ཞེས་པའི་ཚིག་
དེ༑ མཁས་བླུན་གང་ལ་ཡང་སངས་རྒྱས་ཀྱི་གསུང་ཡིན་ནམ། མིན་སྙམ་པའི་ཐེ་ཚོམ་སྐྱེ་བ་མི་སྲིད་
པར་འགྱུར་ཏེ། སྡུད་པ་པོའི་ཚིག་ཡིན་པའི་ཕྱིར་（རོ)། འཁོར་གསུམ་ཁས་བླངས་ཏེ། འདོད་ན་ཁྱེད་
རང་ཡང་ཚད་མར་འདོད་པའི་རྒྱུད་ལས། ཅིའི་ཕྱིར་འདི་སྐད་ཅེས་བྱ་འདི། །གང་ཕྱིར་དང་(པོ་(པོར）
རབ་ཏུ་སྦྱར། །འདི་ཅི་བདེ་གཤེགས་གསུང་ཡིན་ནམ། །ཉན་ཐོས་ཀྱིས་བཤད་ཡིན་ནམ་ཅི། །བདག་
གིས་སོམ་ཉི་འདི་དག་ཀུན། །སྲིད་མཐར་ཕྱིན་པས་བསལ་དུ་གསོལ། །ཞེས་པ་དང་འགལ་ལོ། །
མངོན་ཤེས་མེད་པར་རྒྱུད་ཀྱི་འགྲེལ་བྱེད་པ། མི་རིགས་ཞེས་པ་འདི་ཡང་དཔྱད་པར་བྱ། །དེ་ལྟར་
ཡིན་ན་མངོན་ཤེས་མེད་པ་ཡིས། །རྒྱུད་འཆད་པ་ཡང་མི་རིགས་མཚུངས་ཕྱིར་རོ། །གལ་ཏེ་མངོན་
ཤེས་ལྡན་པའི་འགྲེལ་པ་ལ། །བསྟེན་ནས་འཆད་ན་ཉེས་པ་མེད་ཅེ་ན། །མངོན་ཤེས་མེད་པར་མངོན་
ཤེས་ལྡན་པ་ཡིས། །བྱས་པའི་འགྲེལ་པར་གང་གིས་ཤེས་པར་འགྱུར། །གལ་ཏེ་ཤེས་ན་མངོན་ཤེས་
མེད་ན་ཡང་། །མངོན་ཤེས་ལྡན་པའི་བླ་མའི་མན་ངག་ལ། །བརྟེན་ནས་རྒྱུད་ཀྱི་འགྲེལ་པའང་(ཅིས
（ཅི)མི་ནུས། །རྡོ་རྗེ་འཆང་གི་བརྒྱུད་པའི་མན་ངག་དག །ཡོད་ན་མངོན་ཤེས་མེད་ཀྱང་རྒྱུད་དོན་
ཤེས། །མན་ངག་མེད་ན་མངོན་ཤེས་ལྔ་ཡོད་ཀྱང་། །རྒྱུད་དོན་ཤེས་པ་མི་འགྱུར་དྲང་སྲོང་བཞིན། །དེ་
ཕྱིར་འདི་ནི་འཕགས་ཡུལ་མཁས་རྣམས་ཀྱི། །རྒྱུད་འགྲེལ་རྣམས་ལ་སྡང་སྨྲས་བྱེད་པར་ཟད། །
26,3



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྒྱུད་དོན་ཤེས་ལ་མངོན་པར་ཤེས་པ་ལྔ། །གདོན་མི་ཟ་བར་དགོས་པ་མ་ཡིན་ནོ། །ཞེས་པ་ལ། རྒྱུད་
འགྲེལ་གྱི་དགོངས་པ་ནི། རང་ལ་མངོན་ཤེས་ཀྱང་མེད། མངོན་ཤེས་ཅན་གྱིས་(བྱས་(མཛད》པའི་
འགྲེལ་པ་དང་། མན་ངག་སོགས་ལའང་མ་བརྟེན་པར། ལུང་དང་སྒྲ་ཚད་ལ་སོགས་ལ་མཁས་པའི་
ང་རྒྱལ་གྱི་ཆང་གིས་མྱོས་པ། སྦས་པའི་བསྡུས་རྒྱུད་ལ་རང་གཟོ་(བཟོ་དང་འགྲེལ་པ་བྱེད་པ་བཀག་
པ་ཡིན་ཏེ། དཔེར་ན་《དམུས་ལོང་གི་མིག་གིས་དམུས་ལོང་ཁྲིད་པར(དམུ་ལོང་གི་དམིགས་བུས་
ལོང་ཁྲིད)བྱེད་པ་བཞིན་ནོ། །དེ་ཡང་ཇི་སྐད་དུ། མངོན་ཤེས་མེད་གང་དཔལ་ལྡན་རྡོ་རྗེ་ཐེག་པ་ལ་
གནས་བསྟན་བཅོས་དུ་མ་ཡི། །རྣམ་རྟོག་ཆོས་ཀྱི་སྙིང་དང་མཁས་པ་ཉིད་ཀྱི་དྲེགས་ལྡན་རྒྱས་འགྲེལ་
ཆེན་པོ་དག །བྱེད་པ་དེ་ནི་གླང་ཆེན་ལོང་བ་མྱོས་བཞིན་དགྲ་ཡི་རྒྱུད་ནི་རྒྱལ་བའི་སླད། །གང་གནས་
དེ་ཡིས་རང་གི་རྒྱུད་ནི་ཉམས་བྱེད་འདི་ནི་རྟག་ཏུ་བདུད་ཀྱི་གཉེན། །མཁས་པའི་མངོན་པའི་ང་རྒྱལ་
དང་ལྡན་རྒྱལ་བདག་གསུང་ནི་མི་ཤེས་ངང་ཚུལ་རྟག་ལོང་བས། །ཐེག་མཆོག་རྒྱས་འགྲེལ་བྱས་ཏེ་
ལོང་བ་གཞན་དག་ལྷུང་དུ་བཅུག་ནས་དམྱལ་བར་རབ་འཇུག་པ། །འགྱོད་པ་དང་ནི་སྲོག་གཅོད་ལ་
སོགས་མི་དགེའི་ལམ་ལ་བུད་མེད་བདེ་བས་སེམས་དྲངས་ཤིང༌། །དཔལ་ལྡན་ཤེས་རབ་བདེ་
ཉམས་རྡོ་རྗེའི་ཚིག་བཅོམ་ཕྱི་ཡི་ལོངས་སྤྱོད་རྣམས་ཀྱིས་ཟིལ་མནན་པའོ། །ཞེས་དང་། རྡོ་རྗེ་སྙིང་
པོའི་འགྲེལ་པ་དང༌། བདེ་མཆོག་བསྟོད་འགྲེལ་དུའང་འདི་དང་འཐུན་མཐུན་པར་གསུངས་ཤིང་།
དེ་ཡང་མངོན་ཤེས་ཐོབ་རྣམས་ཀྱིས། །བྱ་(ཡི་(ཡིས)མཁས་རྣམས་ཀྱིས་ཉིད་མིན། །ཞེས་པའི་ནཱ་
རོ་འགྲེལ་པར། དེ་ཡང་མངོན་ཤེས་ཐོབ་རྣམས་ཀྱི། །ཞེས་པ། ལྷའི་མིག་དང༌། ལྷའི་རྣ་བ་དང༌།
གཞན་གྱི་སེམས་ཤེས་པ་དང་། རང་དང་གཞན་གྱི་སྔོན་གྱི་གནས་རྗེས་སུ་དྲན་པ་དང་། ནམ་མཁའ་
ལ་འགྲོ་བའི་རྫུ་འཕྲུལ་ཐོབ་པ་རྣམས་ཉིད་ཀྱིས་བྱའོ། །མཁས་པ)རྣམས་ཀྱིས་(མིན་ཙམ་ཡིན་》ཉིད།
ཅེས་པ་རྟོག་གེ་སྐམ་པོ་སྦྱངས་པས་ཉེ་བར་དུབ་པ་སེམས་གདུངས་པ་རྣམས་དང་། སོ་སོར་རང་གིས་
རིག་པར་བྱ་བ། ནང་གི་བདག་ཉིད་བརྗོད་པ་ལ་ཁ་ཕྱིར་ཕྱོགས་པ་རྣམས་ཀྱིས་ནི་(མིན་(མ་ཡིན་》
ནོ༑ ༑ཞེས་རྒྱ་ཆེར་གསུངས་པ་རྣམས་ཞིབ་ཏུ་གཟིགས་ནས་དགོངས་པ་ལོངས་འཚལ། རྒྱུད་གཞན་
ལས་ཀྱང་། མངོན་ཤེས་མེད་པར་གཞན་དོན་མི་བྱ། ཞེས་གསུངས་པའང་ཡོད་པས། དགོངས་པ་ལེན་
པ་གལ་ཆེ་ཞིང་། ཀླུ་སྒྲུབ་ཀྱིས། སྤྱིར་བཏང་པ་ལ་དམིགས་བསལ་(གལ)དང༌། བསྟན་བཅོས་ཀུན་
264



བྱང་ཆུབ་སེང་གེ་
པོད་དང་པོ།
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
ལ་བསྔགས་པ་ཡིན། །ཞེས་གསུངས་པ་ལྟར་དགོངས་པ་ལགས། རྒྱུད་ཀྱི་ཐོག་མར་ཟླ་བ་བཟང་པོ་
ཡིས། །སྐྱེས་བུ་ཉི་ཤུ་རྩ་ལྔའི་བདག་ཉིད་དྲིས། །འདི་ནི་ལུང་མ་བསྟན་པའི་དྲི་བ་ཡིན། །འཇིག་རྟེན་
མཐའ་ལྡན་སོགས་དང་མཚུངས་ཕྱིར་རོ། །ཞེས་པ་ལ། འཇིག་རྟེན་མཐའ་ལྡན་སོགས་ཀྱི་དྲི་བ་ནི།
ལུང་མ་བསྟན་པ་ཡིན་ལ། འདིར་མུ་སྟེགས་(པ)གཞུག་པའི་ཕྱིར་དུ་མིང་ཙམ་མཐུན་པར་གསུངས་
པ་ཡིན་ཏེ། རྒྱུད་འགྲེལ་ལས། ད་ནི་མུ་སྟེགས་པ་རྣམས་གཞུག་པར་བྱ་བའི་ཕྱིར་རང་བཞིན་དང་སྐྱེས་
བུ་བརྗོད་པར་བྱ་སྟེ། ཞེས་སོགས་ནས། （འདི་(འདིར)མུ་སྟེགས་(པ)རྣམས་ཀྱི་རང་བཞིན་ཉི་ཤུ་རྩ་
བཞིའི་བདག་ཉིད་(དང་། སྐྱེས་བུ་ཉི་ཤུ་རྩ་ལྔ་པའོ། །དེ་ལ་རྩ་བའི་རང་བཞིན་(ནི》རྣམ་པར་འགྱུར་
བ་(མིན་པ་སྟེ(མ་ཡིན་ཏེ། སེམས་ཅན་རྣམས་ཀྱི་བཞི་པའི་གནས་སྐབས་སྐྱེད་པ་བྱེད་པ་ནམ་
མཁའི་ཁམས་སོ། །ཆེན་པོ་ལ་སོགས་པ་བདུན་ནི་རང་བཞིན་དང་རྣམ་པར་འགྱུར་བ་སྟེ། ས་དང༌།
ཆུ་དང་། མེ་དང་། རླུང་དང་། ཡིད་དང་། བློ་དང༌། ང་རྒྱལ་ལོ། །རྣམ་པ་བཅུ་དྲུག་ནི་རྣམ་པར་འགྱུར་
བ་སྟེ། དབང་པོ་ལྔ་དང་ཡུལ་ལྔ་དང་། ལས་ཀྱི་དབང་པོ་ལྔ་དང་། མཆོག་གི་དབང་པོ་སྟེ། རང་བཞིན་
དང་རྣམ་པར་འགྱུར་བ་ཉི་ཤུ་རྩ་བཞིའོ། །འདིར་སྐྱེས་བུ་ནི་ཁྱབ་བྱེད་ཉིད་ཡིན་པའི་ཕྱིར། རང་བཞིན་
ཡང་མིན་(མ་ཡིན། རྣམ་པར་འགྱུར་བ་ཡང་(མིན་ཙམ་ཡིན་པ་སྟེ། ངོ་བོ་ཉིད་དང་བྲལ་བའོ། །
ཞེས་པ་དང་(མིང་(མི）་མཐུན་པར་ཕྱི་རོལ་ཏུ་འབྱུང་བ་ལྔ། གཟའ་ལྔ། རོ་དྲུག །ཡུལ་ལྔ། སྒྲ་གཅན།
ཉི་མ། ཟླ་བ་དང༌། ནང་ལུས་ཀྱིས་བསྡུས་པའི་འབྱུང་བ་ལྔ། དབང་པོ་ལྔ། ལས་དབང་ལྔ། ཡུལ་
ལྔ༑ ཀུན་གཞི། བློ། ཉོན་ཡིད། མཆོག་གི་དབང་པོ་རྣམས་ལ་གསུངས་པས་སྐྱོན་མེད་དོ། །འགྲོ་
བ་འབྱུང་པའི་སྐྱེ་གནས་ཅན་དུ་བཤད། །འདི་ནི་ཚུལ་རོལ་མཛེས་པའི་གཞུང་ལུགས་ཡིན། །ཞེས་པ་
ལ༑ ཚུ་རོལ་མཛེས་པ་བ་དེ་ལས་དང་། སེམས་སྔ་མ་སྔོན་དུ་མ་སོང་བར་འབྱུང་བ་ཁོ་ན་ལས། སེམས་
ཅན་སྔར་མེད་གསར་དུ་སྐྱེ་བར་འདོད་པ་དང་། འབྱུང་བ་ཉིད་སེམས་ཅན་དུ་འདོད་པ་འགོག་གི་
འབྱུང་བ་སེམས་ཅན་གྱི་རྒྱུ་ཙམ་དུ་འདོད་པ་མི་འགོག་པས་སྐྱོན་མེད་(དོ། །ཅིང་།） རྣམ་འགྲེལ་
ལས་ཀྱང་། དཔེར་ན་ཟས་དང་དུས་ལ་སོགས། །བུ་སྐྱེ་བ་ཡི་དུས་ཡིན་ཡང་། །ཞེས་པའི་གཞུང་
ལུགས་འདི་ཡང་ཚུ་རོལ་མཛེས་པའི་གཞུང་ལུགས་ཡིན་ནམ། འདིའི་དགག་པ་འགལ་བའི་ཕྲེང་
པར་ཡང་བརྗོད་ཟིན་ཅིང་། དེ་མ་ཐག་འཆད་པར་ཡང་འགྱུར་རོ། །



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ལྗོན་ཤིང་ལ་སོགས་དུད་འགྲོའི་སྐྱེ་བར་བསྡུས། །འདི་ནི་གཅེར་བུ་པ་ཡི་ལུགས་བཟང་ཡིན། །
ཞེས་པ་ལ་བརྫུས་ཏེ་སྐྱེས་པ་ནི། ལྗོན་ཤིང་ལ་སོགས་པ་སྟེ། སའི་སྐྱེས་གནས་སོ་ཞེས་པ་ལ། བུ་སྟོན་
རིན་པོ་ཆེ་འདྲ་བས་ཀྱང་ལུང་འགལ་མ་སྤོངས་ཤིང་། ནོར་པར་བཤད་པས་ཁྱེད་ཐེ་ཚོམ་ཟ་བ་བདེན།
དེའི་ལན་བརྗོད་པར་བྱའོ། །ཁམས་ལེའི་ཚིགས་བཅད་བཞི་པར། （རླུང་མེ་ཆུ་ས་ནམ་མཁའ་སྟེ།)
དུད་འགྲོ་སྐྱེ་གནས་རྣམ་པ་བཞི་དང་། ཞེས་པ་ལ། སྒོང་ང་ལས་སྐྱེས་པ་ནི། མཁའ་ལྡིང་ལ་སོགས་
པ་སྟེ། རླུང་གི་སྐྱེ་གནས་སོ། །མངལ་ནས་སྐྱེས་པ་ནི་གླང་པོ་ཆེ་ལ་སོགས་པ་སྟེ། མེའི་སྐྱེ་གནས་སོ། །
དྲོད་གཤེར་ལས་སྐྱེས་པ་ནི། སྲིན་བུ་དང་། ཕྱེ་མ་ལེབ་དང༌། གྲོག་སྤུར་ལ་སོགས་པ་སྟེ། ཆུའི་སྐྱེ་
གནས་སོ། །བརྫུས་ཏེ་སྐྱེས་པ་ནི་ལྗོན་ཤིང་ལ་སོགས་པ་སྟེ་སའི་སྐྱེ་གནས་སོ། །དེ་བཞིན་དུ་བརྫུས་
ཏེ་སྐྱེས་པ་ཆེན་པོ་ནི་རོའི་སྐྱེས་གནས་སོ། །ཞེས་པས་རླུང་མེ་ཆུ་ས་ནམ་མཁའ་ཅེས་ཞེས་པ་ལྔའི་ཞོར་
ལ་ལྗོན་པ་ལ་སོགས་པའི་སྐྱེ་གནས་སུ་བསྟན་པ་ཡིན་གྱི། དུད་འགྲོའི་སྐྱེ་གནས་སུ་བསྟན་པ་ནི་
(མིན་(མ་ཡིན)ཏེ། ཚིགས་བཅད་བརྒྱད་པར། ད་ནི་བརྟན་པ་དང་གཡོ་བ་ཁམས་གསུམ་པ་ཡི་སྔར
བའི་སྔགས)གསུངས་པ། ལྷ་མི་གདེངས་ཅན་འབྱུང་པོའི་སྐྱེ་གནས་རྣམས་ཀྱང་(སྔར་（སྔགས)།
ཞེས་པ་སྟེ། ལྷ་ནི་འདོད་པ་དང་།（གཟུགས་དང་)གཟུགས་མེད་པ་སྟེ། ལྷ་མ་ཡིན་ཡང་དེའི་ནང་
དུ་འདུས་སོ། །མི་དང་གདེངས་ཅན་ནི་རབ་ཏུ་གྲགས་པ་སྟེ། རྒྱལ་པོ་དང་མཐའ་ཡས་ལ་སོགས་
པའོ། །འབྱུང་པོའི་སྐྱེ་གནས་ནི་སྔར་བརྗོད་པ་རྣམས་པ་བཞིའོ། །བརྟན་པའི་སྐྱེ་གནས་ནི། ལྷུན་པོ་
དང་ལྗོན་ཤིང་ལ་སོགས་པ་སྟེ། ཞེས་དང༌། སྒྲུབ་ལེར་། སའི་སྐྱེ་གནས་(བ)ནི་ལྗོན་ཤིང་ལ་སོགས་
པ་བརྟན་པ་རྣམས་དང་། ཞེས་དང་། ནང་ལེར་ཡང་དེ་དང་འཐུན་[མཐུན་ནོ། །དེའི་ཕྱིར་གཅེར་བུ་
པའི་འདོད་པ་དང་
། འདིའི་རྣམ་གཞག་མི་འདྲ་སྟེ། གཅེར་བུ་པ་ནི་ཤིང་ལ་སྲོག་ལྡན་གྱི་སྡེ་ཚན་དགུ་
སྟེ༑ ཤིང་རྣམས་ནི་སེམས་པ་ཅན་ཡིན་ཏེ། ཤུན་པ་ཐམས་ཅད་བཤུས་ན་འཆི་བའི་ཕྱིར། ཞེས་བྱ་
བ་དང་། ནུབ་མོ་ཉལ་བའི་ཕྱིར་ཞེས་འགོད་དོ། །གཞན་ཡང་། ཁྲི་ཤིང་ལ་མིག་གི་དབང་པོ་ཡོད་དེ།
གོ་སྐབས་དང་བཅས་པ་ནས》སྐྱེ་ཞིང་འགྲོ་བའི་ཕྱིར་རོ། ། ཆུ་ཤིང་ལ་རྣ་བའི་དབང་པོ་ཡོད་དེ།
འབྲུག་སྒྲ་ཐོས་པ་ན་འབྲས་བུ་འབྱིན་པའི་ཕྱིར་རོ། །མ་དུ་ལུང་ག་ལ་སྣའི་དབང་པོ་ཡོད་དེ། དེའི་རྩར་
ཁྱི་རོ་བཞག་པ་ན་འབྲས་བུ་འབྱིན་པའི་ཕྱིར་རོ། །སྐྱུ་རུ་ར་ལ་ལྕེའི་དབང་པོ་ཡོད་ལ། བཱ་ཀུ་ལའི་ཤིང་
266



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ། །
པོད་དང་པོ།
ལ་བུ་རམ་གྱི་ཆང་ཁས་གཏོར་ཞིང་། བུད་མེད་ཀྱིས་དགད་ན། མེ་ཏོག་གད་མོ་བྱེད་ཅིང་འབྱུང་ངོ༌། །
ཤིང་མྱ་ངན་མེད་མེ་ཏོག་དང་འབྲས་བུ་མི་འབྱུང་བ་ལ། བུད་མེད་ལང་ཚོ་ལ་བབ་པས། རྐང་པ་རྒྱ་
སྐྱེགས་ཀྱི་ཁུ་བས་བཀུས་ཤིང༌། རྐང་གདུབ་དང་ལྡན་པས་བསྣུན་ན། མེ་ཏོག་དང་འབྲས་བུ་བདེ་
བ་དང༌། ངོ་ཚ་དང་ལྡན་པ་བཞིན་དུ་འབྱུང་བའི་ཕྱིར། དེ་དག་ལ་ཡིད་ཀྱི་དབང་པོ་ཡོད་དོ། །ཤིང་
རྣམས་ནི་མཐུན་པ་ལས་སྐྱེ་ཞིང་། དཔྱིད་ཀ་ལ་སོགས་པའི་དུས་སུ་སྐྱེ་བས་ཀྱང་སེམས་པ་ཅན་དུ་
གྲུབ་པོ་ཞེས་འདོད་པས་སོ། །སྟོང་པ་ཞེས་བྱའི་རྡུལ་གྱིས་འཇིག་རྟེན་རྩོམ། །འདི་ནི་བྱེ་བྲག་པ་ཡི་
གཞུང་མཆོག་ཡིན། །ཞེས་པ་མི་འཐད་དེ། བྱེ་བྲག་པ་སྟོང་པའི་རྡུལ་ཕྲན་རྟག་པ་འདུས་ནས། འཇིག་
རྟེན་རྩོམ་པར་འདོད་ཅིང་། འདིར་ནི་སྟོང་པ་ཞེས་པ་མི་རྟག་པའི་རྡུལ་ཕྲན་སིལ་བུ་འདུས་ནས།
འཇིག་རྟེན་རྩོམ་པ་ལ་བཤད་དེ། འཇིག་རྟེན་ཁམས་ལེར། དེ་བས་ན་ཐེག་པ་གསུམ་ཡོངས་སུ་ཤེས་
པར་བྱ་བའི་སླད་དུ། དང་པོར་བྱེ་བྲག་ཏུ་སྨྲ་བའི་གཞུང་ལ་(བརྟེན་(བསྟེན)ནས། རྡུལ་ཕྲ་རབ་
འདུས་པའི་བདག་ཉིད་ཀྱི་འཇིག་རྟེན་གྱི་ཁམས་ཡོད་ཅིང་། དེ་བཞིན་དུ་ཁུར་ཁུར་བའི་གང་ཟག་
ཡོད་དེ། རྟག་པའམ་མི་རྟག་པར་བདག་མི་སྨྲའོ། །ཞེས་བཅོམ་ལྡན་འདས་ཀྱིས་གསུངས་པའི་ཕྱིར་
འཇིག་རྟེན་(གྱི) ཁམས་འབྱུང་བ་དང་འགག་པ་སྟེ། འཆགས་ཆགས་པ་དང་འཇིག་པའི་དུས་
ཀྱང་རིག་པར་བྱའོ། །དེས་ན་འཆགས་(ཆགས)པ་ནི། འབྱུང་བའི་དུས་ཀྱི་དབང་གིས་(རྟོགས་(སྟོང་》
པ་རྣམས་ལས་ཞེས་པ་ལ། སྟོང་པ་རྣམས་ནི་འཇིག་རྟེན་པའི་ཐ་སྙད་ཀྱིས་མིག་ལ་སོགས་པའི་དབང་
པོ་རྣམས་ཀྱི་སྤྱོད་ཡུལ་(མིན་(མ་ཡིན)པ་རྡུལ་ཕྲ་རབ་ཀྱི་ངོ་བོས་རྣམ་པར་གནས་པ། ས་དང་(ཆུ་）
དང་མེ་དང་རླུང་དང་། རོའི་རྫས་ཡོན་ཏན་ལྔ་དང་། བཞི་དང་གསུམ་དང་གཉིས་དང་གཅིག་གི་རང་
བཞིན་རྣམས་དང༌། ཡོན་ཏན་དྲུག་པ་ཆོས་ཀྱི་དབྱིངས་ཐམས་ཅད་དུ་ཁྱབ་པར་བྱེད་པ་ནི་སྟོང་པ་
རྣམས་སོ། །སྟོང་པ་རྡུལ་ཕྲ་རབ་དེ་རྣམས་ལས་འབྱུང་བའི་དུས་ཀྱི་དབང་གིས་རླུང་ཞེས་བྱ་བ་ནི་
རྡུལ་ཕྲ་རབ། དེ་རྣམས་ཀྱི་ནང་ནས་དང་པོ་རེ་ཤིག་ཞིག་རླུང་གི་རྡུལ་ཕྲ་རབ་རྣམས་ཕན་ཚུན་འབྱར་
བར་འགྱུར་ཏེ། འབྱར་བ་དེ་ལས། ཡང་ཞིང་གཡོ་བ་ཉིད་དུ་བགྲོད་པ་ནི་རླུང་ཞེས་བརྗོད་དོ། །ཅེས་
ཞེས་སོགས་དང་། མངོན་པ་མཛོད་ལས། གཟུགས་མིན་དུས་མཐའ་རྡུལ་ཡིག་དང་། སྐད་གཅིག་ཕྲ་
267



སྤྱིའི་དེབ་བཅུ་དྲུག་པ།།
ཇོ་ནང་དཔེ་ཚོགས།
རབ་རྡུལ་དང་ནི། རྡུལ་ཕྲན་དང་ནི་དེ་བཞིན་དུ། ཅེས་ཞེས)སོགས་དང་། འཆགས་(ཆགས)པ་དང་
པོ་རླུང་ནས་ནི། ཅེས་[ཞེསསོགས་ཀྱི་དོན་ཡང་མ་གོ་(བ)འདུག་པས། མངོན་པ་མཁྱེན་པ་སྙན་
（ངག་(དངགས)ཙམ་དུ་ཟད་དོ། །
གླིང་དང་རི་རབ་སོགས་ཀྱི་དབྱིབས་དང་ཚད། །མངོན་པའི་སྡེ་སྣོད་དག་དང་འཐུན་མཐུན་པ་
མེད། །སེམས་ཅན་བསམ་པའི་དབང་གིས་མི་འགལ་ན། །ཚངས་པའི་ཡུལ་ལ་དཔག་ཚད་བྱེ་བའི་
ཁྱོན། །ལྡན་པར་སྨྲ་བའི་གཞུང་ལུགས་ཅི་ཕྱིར་འགོག །དེ་ནི་ཐ་སྙད་དུ་ཡང་མ་གྲུབ་ན། །འབུམ་ཕྲག་
བཞི་པའི་འཇིག་རྟེན་གང་གིས་འགྲུབ། །གང་ཟག་གང་ལ་འཇིག་རྟེན་གང་སྣང་བའི། །རྣམ་པར་དབྱེ་
བ་འདི་ཡང་སྨྲ་དགོས་སོ། །ཞེས་སོགས་ལ་དགོངས་པ་ནི། ཕྱི་ནང་གི་དཀྱིལ་འཁོར་སོགས）དག་
（པ་（ལ）སྦྱོར་བ་དང་། རིག་བྱེད་པའི་གྲུབ་པའི་མཐའ་ལས། ཚངས་པའི་ཡུལ་ས་གཅིག་ནི་དཔག་
ཚད་བྱེ་བའི་ཁྱོན་ནོ། །ཞེས་བཤད་པ་ཚད་མར་འདོད་པའི་ཉི་མའི་ཤིང་རྟ་སོགས་སྨིན་པར་བྱ་བའི་
ཕྱིར་ཡིན་ཏེ། ཁམས་ལེའི་ཚིགས་བཅད་བཅུ་པར། ད་ནི་བཅོམ་ལྡན་འདས་ཀྱིས་སེམས་ཅན་གྱི་
བསམ་པའི་དབང་གིས་འཇིག་རྟེན་གྱི་ཁམས་ཀྱི་ཚད་གསུངས་པ། ཅེས་ཞེས་སོགས་ནས། དེའི་ཕྱིར་
འཇིག་རྟེན་གྱི་ཁམས་ཀྱི་ཚད་བཅོམ་ལྡན་འདས་ཀྱིས་གསུངས་པ་ནི། སེམས་ཅན་རྣམས་ཀྱི་རང་གི་
སེམས་ཀྱི་བག་ཆགས་ཀྱི་དབང་གིས་རབ་ཏུ་སྣང་བ་སྟེ། དེ་བཞིན་གཤེགས་པས་མངོན་པར་ཞེན་
པས། འཇིག་རྟེན་གྱི་ཁམས་གཟིགས་ནས་གཟུང་བ་དང༌། འཛིན་པའི་ངོ་བོ་དངོས་པོའི་ཚད་གསུང་
པ་ནི་འགའ་ཡང་མེད་དོ། །དེ་ལྟར་ཐམས་ཅད་ཡོངས་སུ་མཁྱེན་ནས་དྲང་སྲོང་རྣམས་ཡོངས་སུ་སྨིན་
པར་བྱ་བའི་དོན་དུ་འཇིག་རྟེན་གྱི་ཁམས་ཀྱི་ཚད་དང་། ལུས་ཀྱི་ཚད་དཀྱིལ་འཁོར་གྱི་དོན་དུ་བཅོམ་
ལྡན་འདས་ཀྱིས་གསུངས་སོ། །ཞེས་དང༌། གཞན་ཡང་། མངོན་པ་མཛོད་ལས། ལྷུན་པོ་རིན་ཆེན་
བཞིའི་རང་བཞིན། །ཆུ་ཡི་ནང་དུ་བརྒྱད་ཁྲི་དག །ནུབ་པོ་ཆུ་ཡི་སྟེང་དུ་ཡང་། དཔག་ཚད་དག་ནི་
བརྒྱད་ཁྲིའོ། །ཞེས་དང༌། འཛམ་བུ་གླིང་སྟེ་ངོས་གསུམ་ལ། །སྟོང་ཕྲག་གཉིས་པོ་ཤིང་རྟའི་དབྱིབས། །
གཅིག་ལ་དཔག་ཚད་ཕྱེད་དང་བཞི། །ཤར་གྱི་ལུས་འཕགས་ཟླ་གམ་འདྲ། །ངོས་གསུམ་འདི་དང་
འདྲ་གཅིག་ལ། །དཔག་ཚད་གསུམ་བརྒྱ་ལྔ་བཅུའོ། །བ་གླང་སྤྱོད་ནི་ཟླུམ་པོ་སྟེ། །སྟོང་ཕྲག་ཕྱེད་དང་
བརྒྱད་ཡིན་ནོ། །ཆུ་ཞེང་སྟོང་ཕྲག་ཕྱེད་དང་གསུམ། །སྒྲ་མི་སྙན་བརྒྱད་གྲུ་བཞིར་མཉམ། །ཞེས་
268



བྱང་ཆུབ་སེང་གེ
པོད་དང་པོ།
དུས་ཀྱི་འཁོར་ལོའི་རྩོད་སྦྱོང་རྣམ་དག་ལུང་གི་ཕྲེང་བ། །
གསུངས་པ་དང་མི་འགལ་བ་ཞིག་དགོས་ན། འཕགས་པ་ལག་ན་རྡོ་རྗེ་གོས་སྔོན་ཅན་རྡོ་རྗེ་ས་འོག་
ཅེས་བྱ་བའི་རྒྱུད་ལས། རྒྱ་མཚོའི་ཟབས་སུ་དཔག་ཚད་བརྒྱད་ཁྲི་བཞི་སྟོང་ཡོད་པ་རྐང་པའི་པུས་
མོར་ཕྱིན་པ། དབང་པོ་（དང་)ཉི་མ་ཕྲག་པ་ལ་ཁུར་བ། ཞེས་དང་། དྲན་པ་ཉེར་བཞག་གི་བམ་པོ་
ཉེར་ལྔ་པར། འཕང་དུ་དཔག་ཚད་བརྒྱད་ཁྲི་བཞི་སྟོང་ཡོད་པ། ངོས་བཞི་རིན་པོ་ཆེ་ལས་བྱས་པ་
ཞེས་དང༌། ཡང་རྡོ་རྗེ་ས་གསུམ་དུ་རྒྱུ་བ་ལས་ཀྱང་དེ་ལྟར་གསུངས་ཤིང༌། རྨད་དུ་བྱུང་བའི་ཆོས་ཀྱི་
རྣམ་གྲངས་ལས་ཀྱང་། ཀུན་དགའ་བོ་འཛམ་བུའི་གླིང་གི་གླིང་ནི་ཆུར་དཔག་ཚད་བདུན་སྟོང་།
རྒྱར་ཡང་དཔག་ཚད་བདུན་སྟོང་། བྱང་དུ་ནི་ཁ་ཚོན་ཆེ་བ། ལྷོར་ནི་སོགས་ཁར་འདུག་པ་(སྟེ)། ཞེས་
དང་། ཀུན་དགའ་བོ་ཤར་གྱི་ལུས་འཕགས་ཞེས་བྱ་བའི་གླིང་ཡོད་དེ། （ཆུར་(མཆུར》ནི་དཔག་ཚད་
བརྒྱད་སྟོང་སྟེ། ཀུན་ནས་རྒྱུར་ཡང་དཔག་ཚད་བརྒྱད་སྟོང་ཟླ་གམ་ལྟ་བུར་གྲུབ་པ་སྟེ། ཞེས་དང༌།
ཀུན་དགའ་བོ་ནུབ་ཀྱི་བ་ལང་སྤྱོད་ཅེས་བྱ་བའི་གླིང་ཡོད་དེ། 《ཆུར་(མཆུར)ནི་དཔག་ཚད་དགུ་སྟོང་།
ཞེང་ཡང་དཔག་ཚད་དགུ་སྟོང་སྟེ། ཀུན་ནས་ཟླ་བ་ཉ་བ་ལྟ་བུར་གྲུབ་པ་སྟེ་ཞེས་དང་། ཀུན་དགའ་བོ་
བྱང་གི་སྒྲ་མི་སྙན་ཞེས་བྱ་བའི་གླིང་ཡོད་དེ། 《ཆུར་ནི་དཔག་ཚད་ཁྲི། རྒྱར་ཡང་དཔག་ཚད་ཁྲི་སྟེ།
（མཆུར་ནི་དཔག་ཚད་བརྒྱད་ཁྲི། རྒྱར་ཡང་དཔག་ཚད་བརྒྱད་ཁྲི་སྟེ།》ཀུན་ནས་གྲུ་བཞི་ལྷམ་པར་
གྲུབ་པ་(སྟེ་(དེ། །ཞེས་དང༌། དེ་བཞིན་དུ་མདོ་སྡེ་ཁང་བུ་བརྩེགས་པ་དང༌། སྒྲ་ཆེན་པོའི་མདོ།
བྱམས་པ་ལུང་བསྟན་པའི་མདོ། རྡོ་རྗེ་འཕང་བའི་མདོ་ལ་སོགས་པ་ལས་གསུངས་པའི་ཕྱིར། །གླིང་
དང་རི་རབ་སོགས་ཀྱི་དབྱིབས་དང་ཚད། མངོན་པའི་སྡེ་སྣོད་དག་དང་འཐུན་མཐུན་པ་མེད། །ཅེས་
པའི་དགག་པ་འདི་ནི་མཐོང་རྒྱ་ཆུང་པའི་རྣམ་འགྱུར་ཡིན་པས། གསུང་རབ་ཕྱོགས་མེད་ར་་་་་་
འབྱམས་ལ་ཞིབ་ཏུ་གཟིགས་འཚལ་ལོ། །
གཞན་ཡང་ལུང་དོན་གཅིག་དང་འགལ་བས། བསྒྲུབ་བྱ་ཐམས་ཅད་འགོག་དགོས་གསུངས་
པའི་རིགས་པ་འདི། དཔལ་ལྡན་ཆོས་ཀྱི་གྲགས་པས་བཀག་མོད། ཁྱེད་ཀྱིས་ནི་འབད་ནས་བསྒྲུབས་
འདུག་པས། རིགས་པའི་དབང་ཕྱུག་ལའང་སྐུར་པ་བཏབ་པ་ཡིན་ནོ། །རིས་མི་མཐུན་པའི་འགྲོ་
ལ་དངོས་གཅིག་ཀྱང་། །ཐ་དད་སྣང་བར་སྟོན་པའི་ལུང་ལས་གསུངས། །རིས་འཐུན་[མཐུན)འགྲོ་ལ་
ཕྱི་རོལ་དངོས་པོ་གཅིག། །ཚད་དང་དབྱིབས་སོགས་འགལ་བ་ཇི་ལྟར་སྣང༌། ཞེས་པ་ལྟར། རིས་
269



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།།
འཐུན་[མཐུན་གྱི་འགྲོ་བ་ལ་ཚད་དང་དབྱིབས་སོགས་སྣང་ཚུལ་ཐ་དད་མི་འབྱུང་ན། འདུལ་བ་ལུང་
ལས། གྲོ་《ཞན་བཞིན》སྐྱེས་ལ། གནས་པའི་གྲོང་གི་བྲམ་ཟེ་མོ་ཡི་དགས་རྫུ་འཕྲུལ་ཆེན་མོར་སྐྱེས་
པས། བསོད་སྙོམས་ཕུལ་ནས། དེའི་ཁྱིམ་གྱི་ཁྲི་རྐང་བཞི་པ་གཅིག་ལ་ཡི་དྭགས་བཞི་བཏགས་
འདུག་པ་མཐོང་སྟེ། དེ་དག་བཀྲེས་ནས་སློང་བ་ལ། ཟན་ཁམ་རེ་བྱིན་པས་ཟན་གྱི་དངོས་པོ་ཙགཅིག་
པོ་དེ)། གཅིག་ལ་ཕུབ་མ། གཅིག་ལ་ཐུ་ལུམ། གཅིག་ལ་རང་གི་ཤ གཅིག་ལ་རང་གི་རྣག་ཁྲག་ཏུ་
གྱུར་ནས། སྡུག་བསྔལ་དཔག་མེད་མྱོང་བར་གསུངས་པ་དེ་ཇི་ལྟ་བུ་ལགས། དེ་བཞི་ཀ་ཡི་དྭགས་སུ་
རིགས་འཐུན་ཅིང་[མཐུན་ཞིང་། དངོས་པོ་གཅིག་པོ་དེ་རྣག་ཁྲག་སོགས་ཐ་དད་དུ་སུས་ཀྱང་བྱིན་
གྱིས་བརླབས་པ་ཡང་(མིན་ཙམ་ཡིན)ནོ། །གཞན་ཡང་། ཉེ་བ་ན་ཆུང་ངུ་ལ་ཆུང་ངུར་མཐོང་ལ། ཐག་
རིང་（ཉམས་ང་(མྱ་ངམ》ན་ཆུང་ངུ་ལ་ཆེན་པོར་མཐོང་པའི་དཔེ་གསུངས་པ་འདི་ཡང་ཇི་ལྟར་འཆད།
ཐེག་བསྡུས་འགྲེལ་བར། ཆུ་ཀླུང་གང་)ལ་ཡི་དྭགས་རྣམས་ཀྱིས་རང་གི་ལས་ཀྱི་རྣམ་པར་སྨིན་པའི་
（དབང་གིསོརྣག་ལ་སོགས་པས་གང་བར་མཐོང་བ་དེ་ཉིད་ལ། ཅེས་ཞེས་དང༌། དེ་ཉིད་ཀྱི་འགྲེལ་
པ་དོན་གསང་རྣམ་པར་ཕྱེ་བ་ལས། གཅིན་དང་ཕྱི་སས་གང་བ་དང་། དབྱིག་པ་དང་། རལ་གྲི་ཐོགས་
པའི་མིས་བསྲུང་བ་ཞེས་སོགས་མང་དུ་གསུངས་པས། གནོད་བྱེད་མཐའ་ཡས་མོད། གཞན་ཡང་ཡི་
དྭགས་ཕྱི་ནང་ཟས་སྐོམ་གྱི་སྒྲིབ་པ་ཅན་(དང་）། ཅེས་ཞེས་པའི་འབྲུ་ནོན་ཙམ་ཡང་མི་མཁྱེན་ནམ་
ཅི༑ འཇིག་རྟེན་ཡུངས་འབྲུར་བཅུག་སོགས་དཔེར་མི་རུང་། །དེ་དག་མཐུ་ལྡན་རྣམས་ཀྱི་རྣམ་ཐར་
ཡིན། །ཐ་སྙད་བདེན་པའི་ངོ་ན་དེ་ཡོད་མིན། །དེ་ཕྱིར་ཞྭ་དཔེ་ལྷམ་ལ་བཀབ་པ་ཡིན། ཅེས་(ཞེས)པ་
ལ༑ སྟོང་གསུམ་ཡུངས་འབྲུར་འཇུག་པ་སོགས་དེ་མཐུ་ལྡན་གྱི་རྣམ་ཐར་(མིན་（མ་ཡིན)པར་འགྱུར།
ཐ་སྙད་བདེན་པའི་ངོ་ནའང་མེད། དོན་དམ་བདེན་པའི་ངོ་ན་དེ་བས་ཀྱང་མེད་པའོ། །ཁྱེད་ཀྱིས་ནི་
སྐབས་མང་པོར་ལྷམ་དཔེ་ངོས་ཞྭ་ལ་བཀབ་ནས་སྣང་ངོ༌། །ཞྭ་དཔེ་ལྷམ་ལ་འགེབས་པ་མི་རིགས་ན།
ཐེག་དམན་གྱི་ཆོས་རྒྱབ་གསང་སྔགས་ཟབ་མོ་ལ་འགེབས་པ་མཚར་རོ། ། །
དུམ་བུ་བཅུ་གཉིས་པ་ལ་ཀླ་ཀློ་ཡི། །ཆོས་འཇུག་འཁོར་ལོ་ཅན་གྱིས་དེ་འཇོམས་ལོ། །སྒྲ་མི་
སྙན་དུ་ཀླ་ཀློའི་ཆོས་འཇུག་ན། །མི་དགེ་བཅུ་པོ་སྤྱོད་པ་ཡོད་པར་འགྱུར། །འཁོར་ལོ་ཅན་གྱི་བསྟན་
པ་དེར་འཇུག་ན། །སངས་རྒྱས་བསྟན་པའི་སྣོད་དུ་རུང་བར་འགྱུར། །སྒྲ་མི་སྙན་ན་མི་དགེ་བཅུ་མེད་
270



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
ཅིང་། །སངས་རྒྱས་བསྟན་པའི་སྣོད་དུ་མི་རུང་ཞེས། །འདུལ་བ་མངོན་པའི་སྡེ་སྣོད་རྣམས་ལས་
བཤད། །དེ་དང་དེ་ཡི་འགལ་བ་སྤོང་བར་གྱིས། །
ཞེས་པ་ལ། འདིར་སྒྲ་མི་སྙན་དུ་ཀླ་ཀློའི་ཆོས་འཇུག་ན། མི་དགེ་བཅུ་ཕལ་ཆེར་ཡོད་དགོས་པ་
འདྲ་ཞིང༌། ལུང་གཞན་འགའ་རེ་ནས་ངག་འཁྱལ་མ་གཏོགས་པ་མི་དགེ་བ་བཅུ་གཞན་མེད་པར་
གསུངས་པས། དུས་འཁོར་བ་རྣམས་ཀྱིས་འགལ་སྤོང་བྱེད་འཚལ་བར་གདའ་ཞེས། ལོ་མང་པོའི་
གོང་ནས་བརྗོད་ཀྱང་། ཅིར་ཡང་མི་སེམས་པར་ཀློག་ཚར་རེ་གྲུབ་པས་ཁྱབ་ཅིང་གདའ། འདིའི་ཆ་
ནས་རྟོག་དཔྱོད་ཀྱི་ཤེས་རབ་དང་ལྡན་པ་ཁྱེད་ཐེ་ཚོམ་འཇུག་པ་ཤིན་ཏུ་བདེན་པས། དེའི་ཕྱིར་
བརྗོད་པར་བྱ་སྟེ། ཁམས་ལེར། ཀླ་ཀློ་(རླག་བརླགི་པར་བྱེད་པར་འགྱུར། །ཞེས་སོགས་དང་། ནང་
ལེར་དུམ་བུ་བཅུ་གཉིས་ལ་ཀླ་ཀློའི་ཆོས་ཞུགས་པ་དང་འགོག་པ་དེ་ནས་(ནང་》ལུས་ཀྱི་རོ་རྐྱང་ལ་
དུས་སྦྱོར་བཅུ་གཉིས་ཀྱི་རླུང་དང་རྟེན་འབྲེལ་བཅུ་གཉིས་འགོག་པ་ལ་སོགས་པ་དང༌། ཐོབ་བྱ་ལུས་
ལ་ཁུ་རྡུལ་འཕོ་མེད་དུ་བརྟན་པས་བདེ་བ་ཆེན་པོ་སྟེར་བ་དང་། སྨོན་འཇུག་གི་སེམས་ལས་གསུངས་
ཤིང་། མཆོག་ཏུ་མི་འགྱུར་བའི་ཡེ་ཤེས་གྲུབ་པར། ཀླ་ཀློ་འཇོམས་ཚུལ་དེའི་དགོས་པ། སྲོག་གཏོང་བ་
མིན་ཚུལ་ལ་སོགས་པ་རྒྱས་པར་གསུངས་པས་སྐབས་གསུམ་པོ་དེ། སྤྱན་རས་གཟིགས་ཀྱིས་སྦྱར་
བ་བཞིན་བཤད་ན་འགལ་བ་ཕལ་ཆེར་(སློང་བར་(སྨོངས་པར་འགྱུར་བ་འདི་ལྟ་སྟེ། ཁམས་ལེར།
རིགས་ལྡན་ཁྱབ་འཇུག་དྲག་པོ་དག་དང་བཅས་པ་སྟེ། འདི་དག་གིས་ཀླ་ཀློ་（རླག་བརླག)པར་བྱེད་
པར་འགྱུར། མཆོག་ཏུ་ཚ་བའི་དཔའ་བོ་རྣམས་ཀྱིས་ཀླ་ཀློའི་ཚོགས་ལ་བསྣུན་ཞིང་གླང་པོའི་དབང་
པོས་གླང་པོ་ལ། རྡོ་ཡི་(རྟ་ཡིས་》རྟ་རྣམས་ལ་སྟེ་མཉམ་དང་མི་མཉམ་གཡུལ་དུ་ས་སྐྱོང་རྣམས་ཀྱིས་
ས་སྐྱོང་ལ། རྟ་ལ་གནས་པ་ཟླ་བ་ཆེན་པོའི་བུ་ལ་ཧ་ནུ་མན་གྱིས་མཚོན་ཆ་(རྣོན་པོ་(ཆེན་པོས》བསྣུན་
པར་འགྱུར། དྲག་པོས་ཀླ་ཀློའི་དབང་མགོན་ལ་སྟེ་ལྷ་མིན་ཀུན་བདག་བྱེད་པའི་བློ་ལ་རིགས་ལྡན་
དྲག་པོ་ཡིས། ཞེས་སོགས་ཀྱི་དོན་ནང་ལེའི་ཚིགས་བཅད་ཞེ་བརྒྱད་པའི་འགྲེལ་བར། འཁོར་ལོ་ཅན་
ཞེས་པ་ལ་སོགས་པས་འཁོར་ལོས་བསྒྱུར་བ་དང་། ཀླ་ཀློའི་འཁྲུག་པ་རང་གི་ལུས་ལ་གསུངས་ཏེ།
འདིར་རང་གི་ལུས་ལ་ནི། མིའི་ལུས་ལའོ། ། །
ཕྱི་རོལ་ཏུ་ལེའུ་དང་པོ་ལས་གསུངས་པའི་འཁོར་ལོ་ཅན་གང་ཡིན་པ་དེ་ནི་ལུས་ལ་རྡོ་རྗེ་ཅན་
༡༡།



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།།
ཏེ་ཐུགས་རྡོ་རྗེ་ཞེས་པའི་དོན་ཏོ། །ལྷ་མཆོག་བདག་པོ་དབང་ཕྱུག་ལ་སོགས་པ་བཅུ་གཉིས་རྣམས་
གང་ཡིན་པ་དེ་རྣམས་ནི་ཡན་ལག་བཅུ་གཉིས་འགོག་པ་རྣམས་སོ། །རིགས་ལྡན་གང་ཡིན་པ་ནི་
ལུས་ལ་ཡང་དག་པའི་ཡེ་ཤེས་དེ་ནི་ཞེས་པ་ནི་རྒྱུ་དེ་ལས་སོ། །ཕྱི་རོལ་དུ་ཏུ་ལ་གླང་པོ་རྟ་དང་ཤིང་རྟ་
མངག་གཞུག་པ་གང་ཡིན་པ་དེ་རྣམས་ལུས་ལ་འཕགས་པའི་ཚད་མེད་པ་བཞི་རྣམས་སོ། །ཕྱི་རོལ་དུ་
[ཏུ་དྲག་པོ་གང་ཡིན་པ་དེ་ནི་ལུས་ལ་རང་རྒྱལ་གྱི་ཡེ་ཤེས་ཀྱི་མིང་ཅན་ནོ། །ཕྱི་རོལ་དུ་(ཏུ་)ཧཱ་ནུ་མཱན་
གང་ཡིན་པ་དེ་ནི་ཉན་ཐོས་ཀྱི་ཡེ་ཤེས་ཏེ་རང་གི་ལུས་ལ་འཁོར་ལོ་ཅན་འཁོར་དང་བཅས་པ་དང་
རིགས་ལྡན་དུ་འགྱུར་རོ། །དེ་བཞིན་དུ་ཕྱི་རོལ་དུ་ཏུ་)གདུག་པ་ཀླ་ཀློའི་དབང་པོ་གང་ཡིན་པ་དེ་ནི་
ལུས་ལ་སྡིག་པའི་སེམས་སོ། །ཕྱི་རོལ་དུ་ཏུ་བྱེད་པའི་བློ་གྲོས་སྡུག་བསྔལ་སྦྱིན་བྱེད་གང་ཡིན་པ་དེ་
ནི་ལུས་ལ་མི་དགེ་བའི་ལམ་མོ། །ཕྱི་རོལ་དུ་(ཏུ་)རྟ་ལ་གནས་པ་གང་ཡིན་པ་དེ་ནི་ལུས་ལ་མ་རིག་
པ་འཇུག་པའོ། །ཕྱི་རོལ་དུ་[ཏུ་]ལྟ་མིན་དཔུང་གླང་པོ་རྟ་དང་ཤིང་རྟ་དང་རྐྱང་ཐང་རྣམས་གང་ཡིན་
པ་དེ་ནི་ལུས་ལ་བདུད་ཀྱི་ཕྱོགས་རྣམ་པ་བཞིའོ། །ཕྱི་རོལ་ཏུ་དེའི་གཡུལ་ལ་ཀླ་ཀློ་རྣམས་སྡུད་པ་
གང་ཡིན་པ་དེ་ནི་རང་གི་ལུས་ལ་སྲིད་པའི་འཇིགས་པའོ། །ཕྱི་རོལ་ཏུ་འཁོར་ལོ་ཅན་ཆེན་པོ་རིགས་
ལྡན་དཔལ་ལྡན་རྒྱལ་བ་གང་ཡིན་པ་དེ་ནི་རང་གི་ལུས་ལ་ཐར་པའི་ལམ་རྙེད་པའོ། །ཕྱི་རོལ་ཏུ་ཀེ་
ལ་ཤར་འཁོར་ལོ་ཅན་ཆེན་པོའི་ཆོས་ཀྱི་སྦྱིན་པ་གང་ཡིན་པ་དེ་ནི་རང་གི་ལུས་ལ་སྲིད་པའི་འཇིགས་
པ་འཕྲོག་པའོ། །ཕྱི་རོལ་དུ་ [ཏུ་བརྫས་ཀྱིས་གང་བའི་ས་གཞི་གང་ཡིན་པ་དེ་ནི་ལུས་ལ་ཁམས་ཀྱི་
ཚོགས་པ་རྣམ་པར་དག་པའོ། །ཕྱི་རོལ་དུ་ཏུ་འཁོར་ལོ་ཅན་གྱི་སྲས་ཚངས་པ་དང་ལྷའི་དབང་པོར་
གྱུར་པ་རྒྱབ་ཀྱི་དུམ་བུ་གཅིག་ཏུ་ཆོས་སྟོན་པར་བྱེད་པ་དང༌། མདུན་ཏེ་མདུན་གྱི་དུམ་བུར་ཀླ་ཀློའི་
ཆོས་ཟད་པ་དོན་དུ་གཉེར་བ་གང་ཡིན་པ་འཇམ་དཔལ་དང་འཇིག་རྟེན་མགོན་པོ་སྲིད་པ་གསུམ་
（ལས》རྣམ་པར་རྒྱལ་བ་དེ་ནི་རང་གི་ལུས་ལ་དཔལ་ལྡན། རྡུལ་དང་བྱང་ཆུབ་ཀྱི་སེམས་བདེ་བ་སྟེར་
(བའི(བའམ། སྨོན་པའི་སེམས་དང་འཇུག་པའི་སེམས་སོ། །རྒྱབ་ཀྱི་དུམ་བུར་ཚངས་པ་ལ་སོགས་
པའི་རིགས་རྣམ་པ་སྣ་ཚོགས་གང་ཡིན་པ་དེ་ནི། རང་གི་ལུས་ལ་དུ་མའི་སངས་རྒྱས་རྣམ་པར་དག་
པ་ཕུང་པོ་དང་ཁམས་དང་སྐྱེ་མཆེད་རྣམས་ཀྱི་རང་བཞིན་ནོ། །དེ་ལྟར་ཀླ་ཀློའི་དབང་པོ་འཁྲུག་པར་
འགྱུར་ཏེ་ངེས་པར་ལུས་ཅན་རྣམས་ཀྱི་ལུས་ཀྱི་དབུས་སུའོ། ། 1:|:།
272



བྱང་ཆུབ་སེང་གེ
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
སྒྱུ་མའི་གཟུགས་ཀྱང་ཕྱི་རོལ་དུ་ ཏུ་ནི་ངེས་པར་མ་ཁའི་ཡུལ་དུ་ཀླ་ཀློ་༦འཁྲུག་སྟེ་འཁྲུག་པ་
མིན་ཞེས་པ་སྟེ། འདི་ནི་རྒྱས་པར་འཆད་པར་འགྱུར་བའི་ལེའུ་ལྔ་པར། མཆོག་ཏུ་མི་འགྱུར་བའི་ཡེ་
ཤེས་གྲུབ་པ་ལས་བརྗོད་པར་བྱའོ། །ཞེས་པ་ལྟར། སླར་ཡང་དུས་བཞིའི་མཐར་ཀླ་ཀློ་རྣམས་ཀྱི་ཤིན་
ཏུ་ཆོས་(མིན་(མ་ཡིན)པ་གཟིགས་ནས། རི་བོ་བཞིན་དུ་འདར་བ་མེད་པར་འགྱུར་ཏེ། རྟ་མཆོག་གི་
ཏིང་ངེ་འཛིན་གྱིས་རྟ་མཆོག་མཐའ་ཡས་པ་སྤྲོས་ནས་དེ་རྣམས་ཀྱིས་ཀླ་ཀློ་རྣམས་ཀྱི་སེམས་ཞུམ་
པར་བྱས་ཏེ་རང་གི་ཆོས་ལ་འགོད་པར་འགྱུར་ཞིང་། དེ་རྣམས་ཀྱིས་ཆོས་འཇོམས་པར་འགྱུར་གྱི།
སྲོག་གཏོང་བ་མིན་ནོ། །ཞེས་དང༌། བཤད་མ་ཐག་པའི་ནང་ལེའི་རྩ་ཚིག་ཞེ་བརྒྱད་པ་དྲངས་རྗེས་ཀླུ་
ཀློའི་འཁྲུག་པ་དེ་བཞིན་གཤེགས་པས་ལུང་བསྟན་པ་ལེའུ་དང་པོ་ལས་གསུངས་པ་གང་ཡིན་་་་་་
རིགས་ལྡན་གྱི་རྡོའི་རྟ་རྣམས་(ཀྱིས་ཀླ་ཀློ་རྣམས》འཇོམས་པར་འགྱུར་བ་དེ་ནི་གདུག་པའི་དྲང་
སྲོང་དེ་རྣམས་ཀྱི་སེམས་ཞུམ་པར་བྱེད་པའི་དོན་དུ་སྟེ། རྣམ་པ་གཞན་དུ་དང་པོར་ཐེ་ཚོམ་གྱི་སེམས་
(བསྐྱེད་(སྐྱེས》པར་གྱུར་ན་རྟོགས་པར་བྱ་བར་མི་ནུས་སོ། །
དེའི་ཕྱིར་བཅོམ་ལྡན་འདས་ཀྱིས་བྱང་ཆུབ་སེམས་དཔའ་ཐབས་ལ་མཁས་པར་རིག་པར་
བྱའོ། །ཞེས་གསུངས་སོ། །ཞེས་དང་
། རྒྱུ་གདགས་པའི་བམ་པོ་གཉིས་པར། ཟངས་ཀྱི་འཁོར་ལོ་
ཅན་དང་གསུམ་ལ་སྦྱར་རྗེས། ལྷ་རྫས་རིལ་གྱིས་ལྕགས་ལས་བྱས་(གྲུབ)པ་འབྱུང་བར་འགྱུར་བ་
དེ་འཁོར་ལོ་སྒྱུར(ལོས་བསྒྱུར་)བའི་རྒྱལ་པོར་འགྱུར་རོ་ཞེས་ཟེར་བ་དང་སྦྱར་ན། ཞེས་སོགས་དང༌།
ཤར་ཕྱོགས་ཀྱི་རྒྱལ་ཕྲན་རྣམས་ཀྱི་ཀྱང་འཁོར་བའི་རྒྱལ་པོ་གཤེགས་སོ་ཞེས་ཐོས་སོ། །ཐོས་ནས་
ཀྱང་དཔུང་གི་ཚོགས་ཡན་（ལག་(ལ)བཞི་པ་གླང་པོ་ཆེའི་ཚོགས་དང༌། རྟ་བའི་ཚོགས་དང༌། ཤིང་
རྟའི་ཚོགས་དང་། དཔུང་བུ་ཆུང་གི་ཚོགས་གོ་ཆ་བགོས་ནས། འཁོར་ལོ་སྒྱུར（ལོས་བསྒྱུར་》བའི་
རྒྱལ་པོ་དང༌། གཡུལ་འགྱེད་པའི་ཕྱིར་འབྱུང་བར་བྱེད་དེ། འཁོར་ལོ་སྒྱུར(ལོས་བསྒྱུར་བའི་རྒྱལ་
པོ་དང་འཐབ་པ་དང༌། འཚང་[མཚང་འབྲུ་བ་དང༌། འགྱེད་པ་དང༌། རྩོད་པར་བྱེད་ཅིང་། མཚོན་
（གཟས་པར་(བཟོ་བར་བྱེད་ཀྱི། གཅིག་ལ་གཅིག་གསོད་པར་ནི་མི་བྱེད་དེ། དེ་དག་དང་འཐབ་
པ་དང༌། མཚང་འབྲུ་བ་དང་། འགྱེད་པ་དང་། རྩོད་པས་བྱེ་བྲག་ཕྱེ་ནས། དེའི་འོག་ཏུ་ཆད་པ་མེད་ཅིང་
མཚོན་གྱིས་གནོད་པ་མེད་ལ། ཆོས་དང་མཐུན་ཞིང་སྙོམས་（པར་（པས》ལེགས་པར་ཕབ་སྟེ་གནས་
273



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།།
སོ༑ ༑དེ་ནས་ལྷའི་འཁོར་ལོ་རིན་པོ་ཆེས་ཤར་ཕྱོགས་ལེགས་པར་བརྟུལ་ཏེ། ཤར་ཕྱོགས་ཀྱི་རྒྱ་མཚོ་
ཆེན་པོ་ལས་རྒལ་ནས། ལྷོ་ཕྱོགས་དང་། ནུབ་ཕྱོགས་དང༌། བྱང་ཕྱོགས་ནས་རྒྱས་པར་རྒྱལ་པོའི་ཕོ་
བྲང་དེ་ཉིད་ཀྱི་བར་དུ་འོངས་ཏེ། གདན་ཚོམ་བུའི་སྟེང་ན་སྲོག་ཤིང་ལ་བཞག་པ་བཞིན་དུ་གནས་སོ་
ཞེས་སོགས་དང་། འདིའི་གོང་དུའང་། འཁོར་(ལོ་སྒྱུར(ལོས་བསྒྱུར་)བའི་རྒྱལ་པོས་ཀྱང་། དེ་དག་
ལ་འདི་སྐད་དུ། ཡུལ་གྱི་གཙོ་བོ་(དག(དང་། དེ་བས་ན། （རང་)རང་གི་ཡུལ་འཁོར་ཇི་ལྟ་བ་བཞིན་
དུ༑ ཆོས་དང་འཐུན་[མཐུན་པར་(པས)ལེགས་པར་ཐུལ་ཅིག །（ཆོས་མིན་པའི་ཁྱེད་ཅིག(ཆོས་
མ་ཡིན་པས་མ་བྱེད་ཅིག།ཡུལ་འཁོར་འདིར་ཆོས་(མིན་(མ་ཡིན)པ་སྤྱོད་པ་དང་། འགལ་བར་བྱེད་
པ་སུ་ཡང་གནས་སུ་མ་བཞག་ཅིག དེ་ལྟར་བྱེད་ན་ཁྱེད་ངའི་ཞབས་འབྲིང་བྱེད་པ་ཡིན་ནོ། །ཞེས་
བསྒོའོ། །ཞེས་སོགས་དང༌། འདུལ་བ་གཞིའི་བམ་པོ་སོ་བརྒྱད་པར། བྱང་ཕྱོགས་ཀྱི་ཁམས་ཀྱི་རྒྱལ་
ཕྲན་གང་དག་ཡིན་པ་དེ་དག་འཁོར་ལོ་སྒྱུར་(ལོས་བསྒྱུར་)བའི་རྒྱལ་པོ་གང་ན་བ་དེར་དོང་སྟེ་
ལྷགས་པ་དང་། འཁོར་ལོ་སྒྱུར༦ལོས་བསྒྱུར་)བའི་རྒྱལ་བོ་ལ་འདི་སྐད་ཅེས། ལྷ་ཚུར་གཤེགས་ལྷ་
བྱོན་པ་ལེགས་སོ། །ཡུལ་འཁོར་འབྱོར་བ་དང༌། རྒྱས་པ་དང་། བདེ་བ་དང༌། ལོ་ལེགས་པ་དང་། སྐྱེ་
བོ་དང་། མི་མང་པོས་གང་པ་གང་ལགས་པ་འདི་ནི་ལྷའི་ལགས་ཀྱིས། （ལྷ་（ལྷས）རྗེས་སུ་(བསྐྱང་
（སྐྱང་》དུ་གསོལ། བདག་ཅག་ནི་ལྷའི་བཀའ་བཞིན་བགྱིད་པ་ལགས་སོ། །ཞེས་སྨྲས་པ་དང༌། དེའི་
ཕྱིར་སྣ་བོ་དག་ཁྱེད་ཅག་རང་རང་གི་ཡུལ་རྣམས་ཆོས་ཀྱིས་རྗེས་སུ་བསྐྱང་བར་བྱའི། ཆོས་(མིན་（མ་
ཡིན)པས་ནི་(མིན་(མ་ཡིན)ནོ། །འགའ་ཞིག་ཆོས་མིན་པ་སྤྱོད་དམ། འདྲེས་མར་སྤྱོད་ན་ཁྱེད་
ཀྱི་ཡུལ་འཁོར་དུ་མ་བཞག་ཅིག དེ་ལྟར་ན་ཁྱེད་ཅག་ཁོ་བོས་བཀའ་བཞིན་བྱེད་པ་ཡིན་ནོ། །)དེ་
ནས་འཁོར་ལོ་རིན་པོ་ཆེ་དེས་བྱང་ཕྱོགས་མངོན་པར་ཕབ་(ཟིན)ནས། བྱང་ཕྱོགས་ཀྱི་རྒྱ་མཚོ་ཆེན་
པོ་ནས་སླར་ལོག་སྟེ། རྒྱལ་པོའི་ཕོ་བྲང་དེ་ཉིད་དུ་ཕྱིན་ནས་བསྐོར་ཁང་གི་སྟེང་དུ་སྲོག་ཤིང་བཙུགས་
པ་བཞིན་དུ་གནས་སོ། །ཞེས་སོགས་ཀྱིས། ཚིག་རྩུབ་ལ་སོགས་མི་དགེ་བ་གཞན་ཡོད་པར་བསྟན་
པའི་ཕྱིར། ལེགས་པར་བརྟགས་ནས་སྨྲས་ན་འཐད་པར་སེམས་སོ། །ང་རྒྱལ་ཅན་རྣམས། ཐོས་ཆུང་
ལོང་བའི་གོམ་སྟབས་ཀྱིས། ལྟ་ངན་གྱི་གཡང་ལ་མི་འཕྱོང་[མཆོང་བར་གྱུར་ཅིག སྤྲིན་ཆེན་ལས།
བྱང་སྒྲ་མི་སྙན་ལ་ལར་ནི། ཡ་མཚན་ཅན་ཐམས་ཅད་ཀྱིས་རབ་ཏུ་བྱུང་བ་ལྟ་བུར་ལྟ་བ་ངན་པ་རབ་
274



བྱང་ཆུབ་སེང་གེ།
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
ཏུ་འབྱུང་བས་རབ་ཏུ་འབྱུང་བར་སེམས་ཅན་རྣམས་ཀྱིས་ཤེས་ཀྱང་ཡ་མཚན་ཅན་ཐམས་ཅན་དང་
མཐུན་པར་རབ་ཏུ་བྱུང་བ་ཡང་མིན་ཏེ། དེ་དག་ངེས་པར་བསྒྲལ་བའི་ཕྱིར་རབ་ཏུ་བྱུང་》ངོ༌། ། ཞེས་
སོགས་ཀྱིས་ཡ་མཚན་ཅན་གྱི་མུ་སྟེགས་པ་ཡོད་པའི་ཕྱིར། ལུས་ངག་ཡིད་གསུམ་གྱི་མི་དགེ་བ་ཡོད་
ཅིང་། འཁོར་ལོ་ཅན་གླིང་དེར་བྱོན་པ་ལ་དགོས་པ་ཡོད་པར་གྲུབ་པས། མདོ་འདི་ཞིབ་པར་ལྟ་
དགོས་སོ། ། །
གཞན་ཡང་སྒྲ་མི་སྙན་ན། སྒྲ་མི་སྙན་པའི་མི་གསོད་པའི་སྲོག་གཅོད་དང༌། རང་གི་ཁྱིམ་ཐབ་
(མིན་(མ་ཡིན)པ་ཆགས་ཡུལ་གཞན་ལ་སྤྱོད་པའི་འདོད་ལོག་མེད་ཀྱང་། དེ་དང་ཆ་འཐུན་[མཐུན།
རུང་ཡོད་པ་སྲིད་དེ། ཁམས་དྲུག་ལྡན་པའི་མིའི་འཁྲིག་པའི་འདོད་ཆགས་ཡོད་པའི་ཕྱིར་དང༌། ཕྲ་
རྒྱས་སྤངས་པར་མ་གྱུར་དང་། ཡུལ་ནི་ཉེ་བར་གྱུར་པ་དང་། །ཚུལ་བཞིན་མ་ཡིན་ཡིད་བྱེད་ལས། །
ཉོན་མོངས་དགུ་(རྒྱུ་ནི་ཚང་བ་ཡིན། །ཞེས་གསུངས་པའི་ཕྱིར་རོ། །
ཀླུ་སྒྲུབ་ཀྱིས་ཀྱང༌། འདོད་ཆགས་ཞེ་སྡང་གཏི་མུག་དང་། །དེ་བསྐྱེད་ལས་ནི་མི་དགེ་བ། །ཞེས་
སོགས་གསུངས་སོ། །འཁོར་ལོ་ཅན་གྱི་བསྟན་པ་དེར་འཇུག་ན། །སངས་རྒྱས་བསྟན་པའི་སྣོད་དུ་
རུང་བར་འགྱུར། །སྒྲ་མི་སྙན་ན་མི་དགེ་བཅུ་མེད་ཅིང་། །སངས་རྒྱས་བསྟན་པའི་སྣོད་དུ་མི་རུང་
ཞེས། །འདུལ་བ་མངོན་པའི་སྡེ་སྣོད་རྣམས་ལས་བཤད། །དེ་དང་དེ་ཡི་འགལ་བ་སྤོང་བར་གྱིས། །
ཞེས་པའང་། འདུལ་བ་དང༌། མངོན་པར། སོ་སོར་ཐར་པའི་སྡོམ་པ་འགའ་ཞིག་གི་རྟེན་ནམ་སྣོད་
(མིན་(མ་ཡིན)པ་ཙམ་ལ་དགོངས་པ་ཡིན་གྱི། སངས་རྒྱས་ཀྱི་བསྟན་པ་དམ་པའི་ཆོས་ཡོད་པའི་
ཕྱིར་དང༌། གླིང་དེར་སངས་རྒྱས་ཀྱིས་དངོས་སུ་བྱོན་པའི་ཕྱིར་དང་། ལུས་ངག་ཡིད་གསུམ་གྱི་དགེ་
བ་སྤྱོད་པ་ཡོད་ཅིང༌། གླིང་བཞིའི་ཡ་གྱལ་ཡིན་པའི་ཕྱིར་ན། སྤྱིར་སངས་རྒྱས་ཀྱི་བསྟན་པའི་སྣོད་དུ་
མི་རུང་བ་(མིན་(མ་ཡིན)ཏེ། དེའང་འདི་ལྟ་སྟེ། འཕགས་པ་སྤྲིན་ཆེན་པོའི་མདོར་ཡང༌། བྱང་གི་སྒྲ་
མི་སྙན་པར་ནི། ཡན་ལག་དགུའི་མདོ་འཆད་པ་ལྟ་བུར་སྟོན་ཏེ། བཅོམ་ལྡན་འདས་ཀྱིས་ཡན་ལག་
དགུའི་མདོ་གསུངས་པ་འཆད་པར་སེམས་ཅན་གྱིས་ཤེས་ཀྱང་། རྟག་ཏུ་མདོ་དུ་མ་ལ་སོགས་པའང་
འཆད་དོ། །
ཞེས་སོགས་སྟོན་ཚུལ་སོ་གཅིག་ཙམ་ཡོད་ཅིང་། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་
275



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ་ལས་ཀྱང་། དེ་ལ་འཛམ་བུའི་གླིང་པའི་མི་རྣམས་ཀྱིས། དེ་བཞིན་གཤེགས་པ་སྐུ་ལྟ་བས་ཆོག་མི་
ཤེས་པ་མཐོང་ནས། འདི་སྙམ་དུ་སེམས་པར་གྱུར་ཏེ། དེ་བཞིན་གཤེགས་པ་བདག་ཅག་གི་མདུན་ན་
བཞུགས་ཤིང་ཆོས་སྟོན་ཏོ་སྙམ་མོ། །འཛམ་བུའི་གླིང་པའི་མི་རྣམས་ཇི་ལྟར་སེམས་པ་དེ་བཞིན་དུ།
ནུབ་ཀྱི་བ་ལང་སྤྱོད་ཀྱི་མི་རྣམས་ཀྱིས། དེ་བཞིན་གཤེགས་པའི་སྐུ་ལྟ་བས་ཆོག་མི་ཤེས་པ་མཐོང་
ནས་འདི་སྙམ་དུ་སེམས་པར་གྱུར་ཏེ། དེ་བཞིན་གཤེགས་པ་བདག་ཅག་གི་མདུན་ན་བཞུགས་ཤིང་
ཆོས་སྟོན་ཏོ་སྙམ་མོ། །ཤར་གྱི་ལུས་འཕགས་པོའི་མི་རྣམས་ཀྱིས་དེ་བཞིན་གཤེགས་པའི་སྐུ་ལྟ་བས་
ཆོག་མི་ཤེས་པ་མཐོང་ནས་འདི་སྙམ་དུ་སེམས་པར་གྱུར་ཏེ། དེ་བཞིན་གཤེགས་པ་བདག་ཅག་གི་
མདུན་ན་བཞུགས་ཤིང་ཆོས་སྟོན་ཏོ་སྙམ་མོ། ། བྱང་གི་སྒྲ་མི་སྙན་པའི་མི་རྣམས་ཀྱིས་དེ་བཞིན་
གཤེགས་པའི་སྐུ་ལྟ་བས་ཆོག་མི་ཤེས་པ་མཐོང་ནས་འདི་སྙམ་དུ་སེམས་པར་གྱུར་ཏེ། དེ་བཞིན་
གཤེགས་པ་བདག་ཅག་གི་མདུན་ན་བཞུགས་ཤིང་ཆོས་སྟོན་ཏེ་སྙམ་མོ། །ཞེས་དང༌། དེ་བཞིན་དུ་ཉི་
ཁྲི་ལྔ་སྟོང་པ་དང༌། ཁྲི་བརྒྱད་སྟོང་པར་ཡང་གསུངས་སོ། ། 1:|:
སུམ་ཅུ་རྩ་གསུམ་པའི་ལེའུའི་བམ་པོ་གཉིས་པར། བྱང་གི་སྒྲ་མི་སྙན་གྱི་གླིང་ན་བསོད་སྙོམས་
ལ་གཤེགས་པ་དང་། བསོད་སྙོམས་བཞེས་ནས་བཤོས་གསོལ་ཞིང་བཞུགས)པ་མཐོང་སྟེ། ཞེས་
དང༌། གླིང་ཆེན་པོ་བཞི་བའི་འཇིག་རྟེན་གྱི་ཁམས་ཐམས་ཅད་དུ། སེམས་ཅན་རྣམས་ཇི་ལྟར་ཡོངས་
སུ་སྨིན་པ་བཞིན་དུ་ངས་ཆོས་སྟོན་ཏེ། ཁ་ཅིག་ཏུ་ནི་མངོན་པར་རྫོགས་པར་སངས་རྒྱས། ཁ་ཅིག་དུ་
ནི་ད་དུང་མའི་མངལ་(ན་(དུ》གནས། ཁ་གཅིག་ཏུ་ནི་དགའ་ལྡན་གྱི་གནས་ན་འདུག ཁ་ཅིག་ཏུ་ནི་
ཡོངས་སུ་མྱ་ངན་ལས་འདས་པར་ངས་ཡང་དག་པར་ཤེས་སོ། །ཞེས་དང་། མོའུ་འགལ་གྱི་བུ། སྟོང་
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན། གླིང་ཆེན་པོ་བཞི་བའི་འཇིག་རྟེན་གྱི་ཁམས་
བྱེ་བ་ཕྲག་བརྒྱ་ཡོད་དེ། དེས་ན། དེ་བཞིན་གཤེགས་པས་མོས་པ་ཇི་ལྟ་བ་བཞིན་དུ་སེམས་ཅན་
རྣམས་ལ་ཆོས་སྟོན་ཏོ་ཞེས་དང༌། འཕགས་པ་གནས་བརྟན་ཆེན་པོ་བྷ་ཀུ་ལ་འཁོར་དགྲ་བཅོམ་
པ་དགུ་བརྒྱས་བསྐོར་ནས་སེམས་ཅན་རྣམས་ཀྱི་དོན་མཛད་པར་གསུངས་པའི་ཕྱིར། སྒྲ་མི་སྙན་ན་
བསྟན་པ་མེད་པར་འདོད་པས་ནི། ལུང་ཆོས་སྤྱི་བབས་ལ་དགའ་རབ་ཡོད་དམ་སྙམ་པའི་ཐེ་ཚོམ་
ཡང་བསལ་ཞིང་། གཟིགས་རྒྱ་ཆུང་། ཐུགས་རྒྱལ་ཆེས་པས། དཔོན་སློབ་ཐམས་ཅད་ཀྱི་རང་མཚན་
276



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
གསལ་བར་བསྟན་གདའ་བས། （ད་ནི་》རང་མཚན་དེ་ཅུང་ཟད་སྦེད་པར་ཞུ་ཞུ། ཡང་། རྣལ་འབྱོར་པ་
ཡང་བློ་ཁྱད་ཀྱིས། །གོང་མ་གོང་མ་རྣམས་ཀྱིས་གནོད། །ཅེས་པ་འདི། ཁྱེད་ལ་ནི། འོག་མ་འོག་མ་
རྣམས་ཀྱིས་གནོད། །ཅེས་པར་བསྒྱུར་དགོས་པར་ཧ་ཅང་ཐལ་ལོ། །
ཀླུ་སྒྲུབ་ཀྱིས་ཀླུའི་ཡུལ་ནས་གདན་དྲངས་པའི་མདོ་སྡེ་ཚད་མར་ཁས་བླངས་པ་དང༌། སྒྲ་མི་སྙན་
པ་བསྟན་པའི་སྣོད་(མིན་(མ་ཡིན)ཞེས་སྨྲ་བ་ཡང་འགལ་བ་ཡིན་ནོ། །སྒྲ་མི་སྙན་པར་མ་ཟད། སྟོང་
གསུམ་འདིའི་སེམས་ཅན་(སྐལ་ལྡན་》ཕལ་སངས་རྒྱས་ཀྱི་གདུལ་བྱ་ཡིན་ལ། དེས་ན། མདོ་ལས།
དམྱལ་བ། ཡི་དྭགས། དུད་འགྲོ། （ལྷ་ལ་སོགས་པ་མང་པོ་དགེ་བ་ལ་བཀོད་ཅིང༌། ཁྱད་པར་ཀླུ་ལ་
སོགས་པ་ཐར་པ་ལ་བཀོད་པ་འདི་ལྟ་སྟེ། རྒྱ་མཚོས་ཞུས་པར། ཀླུ་ཁྲི་ཉིས་སྟོང་སེམས་བསྐྱེད་(དེ།
དེ་)ནས་བསྐལ་པ་མངོན་པར་དགའ་བ་ལ་འཇིག་རྟེན་གྱི་ཁམས་དྲི་མེད་སྙིང་པོར་སངས་རྒྱས་ཡེ་
ཤེས་བླ་མ་ལ་སོགས་པར་ལུང་བསྟན་པ་དང་། སྡོང་པོ་བཀོད་པར། གྲོང་ཁྱེར་སྐྱིད་པའི་འབྱུང་གནས་
སུ་འཇམ་དཔལ་གྱིས་རྒྱ་མཚོ་ནས་འོངས་པའི་ཀླུ་རྣམས་ལ་སེམས་བསྐྱེད་མཛད་པ་དང༌། ཟ་མ་ཏོག་
བཀོད་པར། ཡུལ་འཁོར་མོ་འཇིག་ཏུ། འཇིག་རྟེན་དབང་ཕྱུག་གིས་ཡི་དྭགས་དང་། སྲིན་བུའི་རིགས་
མང་པོ་བདེན་པ་མཐོང་བ་ལ་བཀོད་པར་གསུངས་པའི་ཕྱིར་རོ། །
འཛག་བདེ་འཁོར་བའི་རྒྱུ་ཡི་གཙོ་བོ་རུ། །བཤད་པ་འདི་ཡང་ཤིན་ཏུ་མི་རིགས་ཉིད། །རྟག་ཏུ་
བཟོད་དཀའི་སྡུག་བསྔལ་གྱིས་ནོན་ཕྱིར། །ཚ་དམྱལ་སོགས་ནའང་འཁྲིག་པའི་འདོད་ཆགས་མེད། །
གཟུགས་དང་གཟུགས་མེད་སྐྱེས་པའི་ལྷ་རྣམས་ཀྱིས། །འཁྲིག་པའི་འདོད་ཆགས་བྲལ་ཕྱིར་ཐར་
པར་འགྱུར། །ཁམས་གོང་དག་ནའང་འཁྲིག་པའི་འདོད་ཆགས་ནི། །ཡོད་ཅེས་སྨྲ་(བ་(བའང་》སྔོན་
མེད་གཞུང་ལུགས་ཡིན། །གཞན་དུ་འདོད་པའི་ཁམས་དང་ཁྱད་ཅི་ཡོད། །འདི་ལ་ལུང་གིས་གནོད་
བྱེད་མཐའ་ཡས་སོ། །དཀའ་ཐུབ་པ་དང་འདོད་ལྡན་གཉིས་ཀ་ཡང་། ། བྱང་སེམས་འཛག་པར་
མཚུངས་ཕྱིར་ཐར་མེད་ལོ། །
1:| ཞེས་པ་ཡང་མི་རིགས་ཏེ། འགྲེལ་ཆེན་དྲི་མེད་འོད་དུ། ཇི་ལྟར་ལོ་ཡི་མཚམས་སུ་རྒྱ་ལམ་ན། །
རི་དྭགས་ཟས་ཅན་འཁྲིག་པའི་བདེ་བ་ཚོལ། །རྡོ་ཡི་ཕྱེ་མ་དག་གི་ཁ་ཟས་ཅན། །ཕུག་རོན་རྣམས་ནི་
རྟག་ཏུ་བྱེད་པ་སྟེ། །ལན་གཅིག་རྟག་ཏུ་ཁུ་བ་ལྷུང་བའི་ཕྱིར། །གཉིས་ཀ་ལ་ཡང་མཆོག་གི་བདེ་བ་
277



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
མེད། །དེ་བཞིན་དཀའ་ཐུབ་ཅན་དང་འདོད་ལྡན་ལ། །རྨི་ལམ་སད་པ་དག་ལས་འཛག་ཕྱིར་རོ། །
ཞེས་པ་འདིས་ནི་ལམ་དུ་མི་འགྱུར་བའི་འཛག་བདེ་མ་སྤངས་ན། མཆོག་ཏུ་མི་འགྱུར་བའི་བདེ་བ་
མི་འཐོབ་པར་གསུངས་པའི་ཕྱིར་རོ། །
དེ་བཞིན་དུ་མངོན་བརྗོད་བླ་མར། དངོས་གྲུབ་ཀུན་ཀྱི་གཏེར་གྱུར་པ། བྱང་ཆུབ་སེམས་ནི་ལྷུང་
གྱུར་ན། །ཕུང་པོ་རྣམ་ཤེས་བརྒྱལ་འགྱུར་ལ། །མ་སྨད་དངོས་གྲུབ་ག་ལ་ཡོད། །ཅེས་དང་། ཕྱག་རྒྱ་
ཆེན་པོ་ཐིག་ལེའི་རྒྱུད་དུ་ཡང་། བརྟན་པས་མཆོག་ཏུ་བདེ་ཉིད་དེ། །མི་བརྟན་པས་ནི་ག་ལ་བདེ། །
ཅེས་[ཞེས)དང༌། དཔལ་མཆོག་དང་། དེ་ཉིད་འདུས་པ་ལས། འདོད་ཆགས་བྲལ་བ་ལྟ་བུ་ཡི། །
ཁམས་གསུམ་ན་ནི་སྡིག་མེད་དེ། །དེ་བས་འདོད་ལ་ཆགས་བྲལ་བར། །ཁྱོད་ཀྱིས་ནམ་ཡང་མི་
བྱའོ། །ཞེས་དང་། བདེ་མཆོག་རྩ་རྒྱུད་དུ། དངོས་གྲུབ་ཀུན་གྱི་གཏེར་གྱུར་༦པ་(པའི། །བྱང་ཆུབ་
སེམས་ནི་ལྷུང་གྱུར་ན། །ཕུང་པོ་རྣམ་ཤེས་བརྒྱལ་འགྱུར་བས། །དངོས་གྲུབ་མི་ཐོབ་བརྟུལ་ཞུགས་
ཅན། །ཞེས་སོ། །སློབ་དཔོན་དཔལ་འཛིན་གྱིས། དགྲ་ནག་གི་དཀྱིལ་ཆོག་ཏུ། འདིའི་རྐང་པ་དང་པོ་
གསུམ་པོ་འདྲ་ལ། བཞི་པ་ལ། མ་(སྨྲས་(སྨད》དངོས་གྲུབ་ག་ལ་ཡོད། །ཅེས་པར་ཡོད་དོ། །རྒྱུད་ཀྱི་
ཐ་སྙད་ལ། བྱང་སེམས་ལུས་ལ་གནས་པ་ལ་ཆགས་པ་ཞེས་དང༌། ཕྱིར་འཕོས་པ་ལ་ཆགས་བྲལ་
ཞེས་པར་མཛད་ལ། ཆགས་བྲལ་སྡིག་ཆེ་བར། ཆགས་བྲལ་དང་པོ་ཆགས་པ་ཆེ། །ཞེས་དང་། འཕོས་
པ་ལས་ནི་ཆགས་བྲལ་འགྱུར། །ཆགས་བྲལ་ལས་གཞན་སྡིག་པ་མེད། །བདེ་བ་ལས་གཞན་བསོད་
ནམས་མེད། །ཅེས་གསུངས་པའི་ཕྱིར་རོ། །འདི་ནི་འཛག་བདེ་དང་། འཁྲིག་པའི་འདོད་ཆགས་ཀྱི་
ཁྱད་མ་ཕྱེད་པའི་འཆལ་གཏམ་མོ། །
དེས་ན། ཚ་དམྱལ་སོགས་དང༌། གཟུགས་དང་། གཟུགས་མེད་དུ་སྐྱེས་པའི་ལྷ་རྣམས་ཐར་པར་
འགྱུར་ཏེ། འཁྲིག་པའི་འདོད་ཆགས་དང་བྲལ་བའི་ཕྱིར། །འཁོར་གསུམ་ཁས་བླངས་པའི་ཐལ་
འགྱུར་སུམ་ཅུ་བདུན་ནོ། །
དགེ་སློང་འཆར་ཀས་ཁུ་བ་འབྱིན་པ་ཡི། །དགེ་འདུན་ལྷག་མའི་ལྟུང་བ་ཡང་ཡང་སྤྱད། །དེ་ལྟ་
ན་ཡང་ཉོན་མོངས་ཀུན་བཅོམ་སྟེ། །དགྲ་བཅོམ་ཐོབ་པར་འདུལ་བའི་ལུང་ལས་གསུངས། །ཞེས་པ་
ལ༑ བཅོམ་ལྡན་འདས་ཀྱིས་བསླབ་པ་(འཆའ་(བཅའ)བའི་ཕྱིར་གསུངས་ཀྱི།རང་རྒྱུད་པ་(མིན་(མ་
278



བྱང་ཆུབ་སེང་གེ
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
ཡིན)ཏེ། ཐེག་པ་ཆེན་པོའི་མདོ་སྤྲིན་ཆེན་པོའི་བམ་པོ་བདུན་པར། དེ་ནས་དེའི་ཚེ་འཁོར་ཆེན་པོའི་
ནང་ནས་སློབ་དཔོན་ལུང་སྟོན་པ་བྲམ་ཟེ་ཀོའུ་དི་རྒྱ་ཞེས་བྱ་བས། བཅོམ་ལྡན་འདས་ལ་འདི་སྐད་
ཅེས་གསོལ་ཏོ། །བཅོམ་ལྡན་འདས་ཀྱི་མ་ལྷ་སྦྱིན་དྲུག་སྡེ་དང་བཅས་པ་ནི་ཚིག་གི་དོན་(ཟབ་ཅིང་ཕྲ་
（ཕྲ་ཞིང་ཟབ་》ལ། སེམས་ཅན་ཐམས་ཅད་ལ་ཕན་པར་སྤྱོད་པ་འདི་ལྟ་བུ་ལ་རྒྱབ་ཀྱིས་ཕྱོགས་པ་ལ་
གས་སོ། །ཀྱེ་མ་ལྷ་སྦྱིན་ནི་(བྱ་བ་)བྱས་པ་མི་བཟོ་བ་ལགས་སོ། །ཀྱེ་མ་ལྷ་སྦྱིན་ནི་སྡིག་པ་འདོད་པ་
ལགས་སོ། །ཀྱེ་མ་ལྷ་སྦྱིན་ནི་དེ་བཞིན་གཤེགས་པ་ལ་ཁྲག་འབྱིན་པ་ལགས་སོ། །ཀྱེ་མ་ལྷ་སྦྱིན་དྲུག་
སྡེ་དང་བཅས་པ་ནི་དགེ་འདུན་གྱི་དབྱེན་(བགྱིད་བྱེད་)པ་ལགས་སོ། །ཀྱེ་མ་ལྷ་སྦྱིན་དྲུག་སྡེ་དང་
བཅས་པ་ནི་ཤཀྱའི་རིགས་ཀྱིས་དྲེགས་པ་ལགས་སོ། ། ཀྱེ་མ་མི་མ་ལགས་པར་འགྱུར་བར་འོས་པ་
དང༌། དུད་འགྲོའི་སྐྱེ་གནས་དང་ཕྲད་པར་འགྱུར་བ་ཡོངས་སུ་སྤྱོད་པ་ལགས་སོ། །ཀྱེ་མ་ལྷ་སྦྱིན་ནི་
（རྟག་ཏུ་)བཅོམ་ ལྡན་ འདས་ དཀྲོངས་ [བཀྲོངས]པར་སེམས་པ་ལགས་སོ། །སྐྱེས་ པའི་ རབས་
བརྒྱ་སྟོང་ཕྲག་བགྲངས་པར་ལས་དྲག་པོ་བགྱིས་པ་ལགས་སོ། །ཀྱེ་མ་ལྷ་སྦྱིན་ནི་སེམས་ཅན་དམྱལ་
བར་འཆི་བ་ལགས་སོ། །ཀྱེ་མ་ལྷ་སྦྱིན་ནི་རྩ་བ་དང་བགྱིས་པ་མ་མཆིས་པ་ལགས་སོ། །བཅོམ་
ལྡན་འདས་ཀྱི་བཀའ་དྲིན་གྱིས་འཚོ་ལ། བཅོམ་ལྡན་འདས་ཀྱི་རྩ་བ་རྐོ་བ་ལགས་སོ། །ཀྱེ་མ་ལྷ་སྦྱིན་
ནི་སྡིག་པ་ལ་ངེས་པ་ལགས་སོ། ། ལྷ་སྦྱིན་གྱི་འཁོར་ནི་བདུད་ཀྱི་ཕྱོགས་ལགས་ན། བཅོམ་ལྡན་
འདས་ཀྱི་ཐད་དུ་རབ་ཏུ་བྱུང་ཞེས་གདའ་སྟེ། བཅོམ་ལྡན་འདས་དཀྲོངས་[བཀྲོངས]པར་སེམས་སོ། །
ལྷ་སྦྱིན་གྱི་འཁོར་ནི་ཐམས་ཅད་ཀྱང་ངུར་སྨྲིག་འཆང་བ་ཙམ་དུ་བས་སོ། །ལྷ་སྦྱིན་གྱི་འཁོར་ནི་འཚོ་
བ་ངན་པས་འཚོ་ཞིང་མུ་གེའི་མགོ་བྱི་ལགས་སོ། །བཅོམ་ལྡན་འདས་ཁྱོད་ནི་ཐམས་ཅད་མཁྱེན་པ་
ལགས་ཞེས་གདའ། ཁྱོད་ནི་འབྲས་བུ་མཆིས་པའི་ཆོས་སྟོན་པ་ལགས་ཞེས་གདའ། ཁྱོད་ནི་རིགས་
རྣམ་པར་དག་པར་འགྱུར་༦བ་ལགས་)ཞེས་གདའ་ན། ལྷ་སྦྱིན་མ་རུངས་པ་འདི་ལྟ་བུ་ཡང་རབ་ཏུ་
བྱུང་པ་ལགས་སམ། བཅོམ་ལྡན་འདས་སེམས་ཅན་ཐམས་ཅད་ལ་ཐུགས་བརྩེ་བ་ཅན་གྱིས། སེམས་
ཅན་ཐམས་ཅད་ཀྱི་ཡིད་གཉིས་དང༌། ཐེ་ཚོམ་རྣམ་པར་བསལ་བའི་སླད་དུ་དགོངས་པ་བཤད་དུ་
གསོལ། ཁྱོད་ནི་རིགས་དྲི་མ་མ་མཆིས་ཤིང་རྣམ་པར་དག་པ་ལགས་ན། བཅོམ་ལྡན་འདས་དེ་བཞིན་
གཤེགས་པ་བདག་ཉིད་ཆེན་པོས་བཤད་དུ་གསོལ། དེ་ནས་དེའི་ཚེ་སངས་རྒྱས་ཀྱི་མཐུས། སྤྲིན་
27Q



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།
ཆེན་པོས། སློབ་དཔོན་ལུང་སྟོན་པ་བྲམ་ཟེ་ཀོའུ་དི་ནྱ་ལ་འདི་སྐད་ཅེས་གསོལ་ཏོ(སྨྲས་སོ། །བྲམ་ཟེ་
ཆེན་པོ་ལེགས་སོ་ལེགས་སོ། །བྲམ་ཟེ་ཆེན་པོ་ཁྱོད་ཀྱིས་སེམས་ཅན་ཐམས་ཅད)ལ་ཕན་པའི་
ཆེད་དུ། །དེ་བཞིན་གཤེགས་པ་ལ་ཉན་ཐོས་དང་། རང་སངས་རྒྱས་ཀྱི་ཡུམ་(ཡུལ)གྱི་ཞུ་བའི་རྒྱལ་
པོ་ལེགས་པར་ཞུས་པ་ནི་ལེགས་སོ། ། བྲམ་ཟེ་ཆེན་པོ་ཁོ་བོ་（ལས་（ལ)ཉོན་ཅིག་དང་། དེ་བཞིན་
གཤེགས་པའི་མཐུ་དང༌། ཁོ་བོ་ཅག་གི་ཡུལ་ལ་འཇུག་པའི་ཚུལ་གྱིས་ཁོ་བོས་བཤད་པར་བྱའོ། །
བྲམ་ཟེ་ད་ཕྱིན་ཆད་དེ་སྐད་མ་ཟེར་བར)། གཞན་མ་ཡིན་པ་(པར》ཡིད་ལ་སོམས་ཤིག །ལྷ་སྦྱིན་
དྲུག་སྡེའི་འཁོར་དང་བཅས་པ་ནི་(དེ་བཞིན་གཤེགས་པ་ལ་ཤིན་ཏུ་བྱས་པ་གཟོ་བ་ཡིན་ནོ། །
ལྷ་སྦྱིན་ནི་མཆོག་ཏུ་དཀའ་བ་བྱེད་པ་ཡིན་ནོ། །ལྷ་སྦྱིན་ནི་དེ་བཞིན་གཤེགས་པའི་རིགས་ལ་སྙིང་
བརྩེ་བ་ཅན་ཡིན་ནོ། །(ལྷ་སྦྱིན་ནི་དེ་བཞིན་གཤེགས་པའི་འཕྲིན་ལས་ཀྱི་མཐའ་ཡིན་ནོ། །》ལྷ་སྦྱིན་
ནི་དེ་བཞིན་གཤེགས་པའི་ཡོན་ཏན་གྱི་བདག་ཉིད་ཆེན་པོ་སྟོན་པ་ཡིན་ནོ། །ལྷ་སྦྱིན་དྲུག་སྡེའི་འཁོར་
དང་བཅས་པ་ནི་(དེ་བཞིན་གཤེགས་པ་ལ་ཤིན་ཏུ་བྱས་པ་གཟོ་བ་ཡིན་ནོ། །)སེམས་ཅན་བྱེ་བ་ཕྲག་
མང་པོ་བསོད་ནམས་ལ་རབ་ཏུ་》འགོད་པ་ཡིན་ནོ། །བྲམ་ཟེ་ཆེན་པོ་སེམས་ཅན་ཐམས་ཅད་ཀྱིས་
ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་ཁྲག་འབྱིན་
མི་ནུས་སོ། །དེ་བཞིན་གཤེགས་པའི་སྐུ་ནི་ཤིང་གི་གྲིབ་མ་ལྟ་བུར་ལྟ་སྟེ། འདི་ནི་ཐབས་ཡིན་པར་
བལྟ་བར་བྱའོ། ། །
བྲམ་ཟེ་ཆེན་པོ་ཤཱཀྱའི་རིགས་འདི་ནི་དག་ཅིང་རྣམ་པར་དག་ལ་བསམ་གྱིས་མི་ཁྱབ་པོ། །
ཤཱཀྱའི་རིགས་ཀྱི་ནང་ན་ནི། ཚུལ་ཁྲིམས་འཆལ་པ་འགའ་ཙམ་ཡང་མེད་(དེ་(ཅིང་》མི་སྲིད་དོ། །དེ་
བཞིན་གཤེགས་པ་（འདི་)ནི་འབྲས་བུ་(ཡོད་པའི་ཆོས་སྟོན་པ་ཡིན་ནོ། །དེ་བཞིན་གཤེགས་པ་ནི་
ཙནྡན་དང་བེ་ཌཱུརྱ་ལྟ་བུའི་འཁོར་དང་ལྡན་པ་ཡིན་ནོ། །དེ་བཞིན་གཤེགས་པ་ནི་མི་ཕྱེད་པའི་འཁོར་
དང་ལྡན་པ་ཡིན་ནོ། །(དེ་བཞིན་གཤེགས་པ་ནི་སེང་གེ་རིགས་ཀྱི་རྒྱལ་པོ་ཆེན་པོ་དང༌། སྟག་ལྟ་བུའི་
འཁོར་དང་ལྡན་པ་ཡིན་ནོ། །)དེ་བཞིན་གཤེགས་པ་ནི་ཉན་ཐོས་དང་རང་སངས་རྒྱས་ཐམས་ཅད་
ཀྱི་ཡུལ་བསམ་གྱིས་མི་ཁྱབ་པའི་འཁོར་དང་ལྡན་པ་ཡིན་ནོ། །དེ་བཞིན་གཤེགས་པའི་འཁོར་ནི་མེ་
འདག་ཐལ་བས་གཡོགས་པ་ལྟ་བུར་བལྟའོ། །དེ་བཞིན་གཤེགས་པ་ནི་བླ་ན་མེད་པའོ། །(དེ་བཞིན་
280



བྱང་ཆུབ་སེང་གེ ། དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ། པོད་དང་པོ།
གཤེགས་པ་ནི་ཐམས་ཅད་མཁྱེན་པའོ། །)དེ་བཞིན་གཤེགས་པ་ནི་ཐམས་ཅད་མཁྱེན་པ་ཉིད་དོ། །
དེ་བཞིན་གཤེགས་པ་ལས་རབ་ཏུ་བྱུང་པའི་སེམས་ཅན་རྣམས་ལ་ནི་ཚུལ་ཁྲིམས་འཆལ་པ་མི་སྲིད་་་
དེ༑ དེ་དག་ཐམས་ཅད་ནི་ཤིན་ཏུ་ཟབ་མོ་ཤེས་པ་ཐམས་ཅད་ལ་རབ་ཏུ་འགོད་པ་ཤ་སྟག་སྟེ། དེའི་
ཕྱིར་ཡང་དེ་བཞིན་གཤེགས་པ་ནི་ཐམས་ཅད་མཁྱེན་པ་ཉིད་དོ། །བྲམ་ཟེ་ཆེན་པོ་དགེ་འདུན་ནི།
བདུད་བྱེ་བ་ཕྲག་བརྒྱ་སྟོང་གིས་ཀྱང་དབྱེ་བར་མི་ནུས་ཏེ། འདི་ནི་ཐབས་ཡིན་པར་བལྟ་བར་བྱའོ། །
ལྷ་སྦྱིན་དྲུག་སྡེ་དང་བཅས་པ་ནི་དགེ་འདུན་གྱི་དབྱེན་བྱེད་པ་ཡང་མ་ཡིན་ནོ། །ལྷ་སྦྱིན་དྲུག་སྡེ་དང་
བཅས་པ་ནི་ཤཱཀྱའི་རིགས་སྟོན་པ་ཡིན་ནོ། །སྐྱེ་བོ་ཕལ་པའང་དུད་འགྲོར་སྐྱེ་བར་འགྱུར་བ་)ཡོངས་
སུ་མི་སྤྱོད་པ། །ཤཱཀྱའི་རིགས་སུ་（སྐྱེ་བ་(སྐྱེས》ལ། དེ་བཞིན་གཤེགས་པའི་ཞབས་ཀྱི་དྲུང་ནས། རབ་
ཏུ་བྱུང་བ་འདི་ལྟ་བུའི་ལས་ལ་སྦྱོར་བ་ལྟ་ཅི་སྨོས་ཏེ། དེ་ནི་གནས་མེད་དོ། །ལྷ་སྦྱིན་དྲུག་སྡེ་དང་
བཅས་པ་འདི་ནི་ཤིན་ཏུ་བྱམས་པར་བྱས་པ་ཡིན་ནོ། །ལྷ་སྦྱིན་ནི་ངུར་སྨྲིག་འཆང་བ་ཙམ་དུ་ཟད་
པ་ཡང་མ་ཡིན་ནོ། །ལྷ་སྦྱིན་ནི་མུ་གེའི་མགོ་བྱི་(བ་》ཡང་མ་ཡིན་ནོ། །ལྷ་སྦྱིན་དྲུག་སྡེ་དང་བཅས་པ་
ནི་སོ་སོར་ཐར་པའི་སྡོམ་པས་བསྡམས་པ་ཡིན་ནོ། །ལྷ་སྦྱིན་ནི་སྡིག་པ་ལ་ངེས་པ་ཡང་མ་ཡིན་ནོ། །
ལྷ་སྦྱིན་ནི་སྡིག་པ་འདོད་པ་ཡང་མ་ཡིན་ནོ། །ལྷ་སྦྱིན་དྲུག་སྡེ་དང་བཅས་པ་ནི་དེ་བཞིན་གཤེགས་
པའི་ཐབས་ཀྱི་དགེ་སློང་ཡིན་པར་རིག་པར་བྱའོ། ། བྱང་ཆུབ་སེམས་དཔའ་（ཐམས་ཅད》ནི་རྟག་ཏུ་
ཡང་མངོན་པར་ཤེས་པ་རྣམས་ཀྱིས་སེམས་ཅན་དམྱལ་བ་ན་བརྩེ་བར་བྱེད་དེ། འདི་ནི་བྱང་ཆུབ་
སེམས་དཔའི་སྤྱོད་ཡུལ་ཡིན་པར་བལྟའོ། །ལྷ་སྦྱིན་ནི་སེམས་ཅན་དམྱལ་བར་འགྲོ་བ་ཡང་མ་ཡིན་
ནོ༑ ༑བྲམ་ཟེ་ཆེན་པོ་གཞན་ཡང་ལྟོས་དང་། དཔེར་ན་ཡུལ་གཞན་གྱི་མགྲོན་པོ་མི་གཉིས་ཤིག །གྲོང་
ཁྱེར་གཞན་ཞིག་ན་འདུག་འདུག་པ་ལས། ཕྱིས་རང་རང་གི་ཡུལ་དུ་འགྲོ་བར་ཆས་ཏེ། གཅིག་ནི་ནུབ་
ཕྱོགས་སུ་སོང་ངོ༌། །གཅིག་ནི་ཤར་ཕྱོགས་སུ་སོང་ན་ཇི་ཙམ་དུ་སོང་བ་དེ་ཙམ་དུ་གྲོང་ཁྱེར་དང་ཤིན་
ཏུ་རིང་བར་འགྱུར་རོ། །ཇི་ཙམ་དུ་སོང་བ་དེ་ཙམ་དུ་དེ་མི་གཉིས། （ཕྱིར་འཕྲད་པར་འགྱུར་བ་（ཕྱིས་
ཕྲད་པ)དེ་ནི་གནས་མེད་དོ། །བྲམ་ཟེ་ཆེན་པོ་དེ་བཞིན་དུ་དེ་བཞིན་གཤེགས་པ་དང་ལྷ་སྦྱིན་གཉིས་
ཀྱང་གལ་ཏེ་ཐབས་གཅིག་ཏུ་མ་ཡིན་དུ་ཟིན་ན་ཁྱད་ཆེ་བར་མངོན་ནོ། ། བྲམ་ཟེ་ཆེན་པོ་གཞན་ཡང་
འདིར་མི་ལ་ལ་ཞིག་གིས། སྲོག་གཅོད་པ་བྱས་༦ན་(ནས)། ལོ་བརྒྱ་ཕྲག་མང་པོར་སེམས་ཅན་དམྱལ་
281



1:|
ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
བར་བསྲེག་པར་འགྱུར་ལ། བསོད་ནམས་བྱས་ན། ལོ་བྱེ་བ་སྙེད་དུ་མཐོ་རིས་སུ་མངོན་པར་བརྩེ་
བར་འགྱུར་བས་ན། བྲམ་ཟེ་ཆེན་པོ་དེ་བཞིན་གཤེགས་པ་ནི་ཡོན་ཏན་བསམ་གྱིས་མི་ཁྱབ་པ་དང་
ལྡན་ཞིང་། བག་ཆགས་ཀྱི་ཚོགས་ཀྱིས་(གོས་པན་མིན(བསྒོས་པ་ཡིན་》པས། གལ་ཏེ་དེ་བཞིན་
གཤེགས་པ་ལ། ལྷ་སྦྱིན་གྱིས་དཀྲོངས་[བཀྲོངས་པར་(བསམ་དུ༦སེམས་སུ་ཟིན་ན། དེ་ལྟར་སེམས་
གཅིག་བསྐྱེད》པ་ཙམ་གྱིས་ལས་ཀྱི་འབྲས་བུ་དེས་ཀྱང་། ལོ་བྱེ་བ་ཕྲག་གྲངས་མེད་པ་དཔག་ཏུ་
མེད་པ། བགྲང་བ་ལས་ཤིན་ཏུ་འདས་པ་སྲིད་དུ། སེམས་ཅན་དམྱལ་བར་ཤིན་ཏུ་བསྲེག་པར་འགྱུར་
བའི་རིགས་ན། བྲམ་ཟེ་ཆེན་པོ་དེ་བཞིན་གཤེགས་པ་ནི་བསྐལ་པ་བརྒྱ་སྟོང་ཕྲག་བྱེ་བ་གྲངས་མེད་
པ་མང་པོ་ཡུན་རིང་པོ་ནས་དགྲ་ལས་འདས་པ་ཡིན་ལ། དེ་བཞིན་གཤེགས་པ་དང༌། ལྷ་སྦྱིན་སེམས་
ཅན་དམྱལ་བ་ན་བསྲེག་པ་གཉིས་ཀྱང་༦འཕྲད་(ཕྲད》པར་ག་ལ་འགྱུར་ཏེ། དེ་ནི་གནས་མེད་དོ། །
བྲམ་ཟེ་ཆེན་པོ་གཞན་ཡང་། གལ་ཏེ་ལྷ་སྦྱིན་སྡིག་པས་འཚོ་བ་ཞིག་ཡིན་དུ་ཟིན་ན། སྐྱེས་པའི་རབས་
བརྒྱ་སྟོང་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང༌ །
ལྷ་སྦྱིན་ལྷན་གཅིག་ཏུ་ཕྲད་ཅིང་(བགྲོད་པ་(འགྲོག་པར་》ཡང་ཇི་ལྟར་འགྱུར་ཏེ། དེ་ནི་གནས་མེད་
དོ། །དེ་ཅིའི་ཕྱིར་ཞེ་ན། ཇི་ཙམ་དུ་ལྷ་སྦྱིན་(གྱིས་)བཅོམ་ལྡན་འདས་དཀྲོངས་བཀྲོངས་པར་སེམས་
པ་དེ་ཙམ་དུ་སེམས་ཅན་དམྱལ་བར་ངེས་པར་བསྲེག་པར་འགྱུར་བས་ན། ཇི་ལྟར་སེམས་ཅན་དམྱལ་
བ་ཡང་ཉམས་སུ་མྱོང་ལ། དེ་བཞིན་གཤེགས་པ་དཀྲོངས་[བཀྲོངས་པར་ཡང་ཇི་ལྟར་སེམས་པར་
རུང་སྟེ། མི་དེ་གཉིས་ཇི་ལྟར་ནམས་ཀྱང་ནམ་ཡང་]ཕྲད་པར་མི་འགྱུར་བ་དེ་བཞིན་དུ། བྲམ་ཟེ་ཆེན་
པོ་ལྷ་སྦྱིན་དེ་ལྟ་བུ་དང་། དེ་བཞིན་གཤེགས་པ་ཡང་། བརྒྱ་ལམ་ན་ཡང་ཕྲད་པར་འགྱུར་བ་དེ་ནི་
གནས་མེད་དོ། །བྲམ་ཟེ་ཆེན་པོ་གཞན་ཡང་གལ་ཏེ། ལྷ་སྦྱིན་སྡིག་ཅན་ཞིག་ཡིན་དུ་ཟིན་ན། ཤར་
ཕྱོགས་སུ་འགྲོ་བ་བཞིན་དུ་ལྷ་སྦྱིན་དེ་སེམས་ཅན་དམྱལ་བར་འགྲོ་(འགྱུར)བར་རིག་པར་བྱའོ། །
གང་ནུབ་ཕྱོགས་སུ་འགྲོ་བ་ལྟ་བུ་ནི། དེ་བཞིན་གཤེགས་པ་ཡིན་པར་རིག་པར་བྱའོ། །དེ་ལ་གྲོང་
ཁྱེར་གང་ཡིན་པ་དེ་ནི་(དྲག་(རྟག་ཏུ་འཇིགས་པ་མེད་པའི་གྲོང་ཁྱེར་ཡིན་པར་(རིག་པར)བྱ་སྟེ།
འདི་ནི་ཐབས་ཡིན་པར་བལྟ་བར་བྱའོ། །(སངས་རྒྱས་ཀྱི་ཡུལ་འདི་ཁོ་བོ་ཅག་གིས་ཀྱང་བསམ་པར་
མི་ནུས་པར་རིག་པར་བྱའོ། །》ལྷ་སྦྱིན་ནི་དེ་བཞིན་གཤེགས་པའི་ཡུལ་ཡིན་གྱི། ཉན་ཐོས་དང་
282



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
རང་སངས་རྒྱས་ཀྱི་ཡུལ་མ་ཡིན་ནོ། ། བྲམ་ཟེ་ཆེན་པོ་བྱང་ཆུབ་སེམས་དཔའ་སེམས་དཔའ་ཆེན་པོ་
སེར་པོ་ཆེན་པོ་ཞེས་བྱ་བས་གདམས་ངག་བསྟན་ནས། བྱང་ཆུབ་སེམས་དཔའ་དྲུག་སྡེ་རྣམས་(ཀྱི་
（ཀྱིས)འཁོར་གྱིས་བསྐོར་བ་ལ་རྗེས་སུ་ཡི་རང་བར་གྱིས་ཤིག །ཅེས་དང་། བྲམ་ཟེ་ཆེན་པོ་དེ་བཞིན་
གཤེགས་པའི་ཡོན་ཏན་གྱི་ཆེ་བ་ཉིད་ལ་ལྟོས། བྲམ་ཟེ་ཆེན་པོ་བྱང་ཆུབ་སེམས་དཔའ་སེམས་དཔའ་
ཆེན་པོ་སེར་པོ་ཆེན་པོ། བྱང་ཆུབ་སེམས་དཔའི་འཁོར་གྱིས་བསྐོར་བ་ལ་བཟོད་པར་གསོལ་ཅིག
འདུལ་བའི་དབང་གིས་དེ་བཞིན་གཤེགས་པ་གང་དང་གང་དུ་སྣང་བར་《གྱུར་པ་(འགྱུར་བ)དེ་དང་
དེར། སྐྱེས་བུ་ཆེན་པོ་དེ་ཡང་དེ་བཞིན་གཤེགས་པའི་ཕྱི་བཞིན་དུ་འབྲང་ཞིང་སྣང་བར་ཡང་འགྱུར་
རོ༑ །བྲམ་ཟེ་ཆེན་པོ་དེ་བཞིན་གཤེགས་པའི་ཡུལ་ནི་ཁོ་བོ་ཅག་གིས་ཀྱང་བསྟན་པར་མི་ནུས་ཏེ། དེ་
བཞིན་གཤེགས་པའི་ཐབས་ཡིན་པར་བལྟ་བར་བྱའོ། །དེ་བཞིན་གཤེགས་པའི་ལྡེམ་པོ་ངག་གི་སྒོའི་
ཡུལ་གྱིས་ཆོས་བསྟན་པ་ལ་ལྟོས་ཞེས་གསུངས་ཤིང་། གཞན་ཡང་བསླབ་པ་བཅའ་བའི་ཕྱིར་ཡིན་
པས་ཐིག་ལེ་ཉམས་པ་མེད་ལ། འཆར་ཀ་ནི་སྤྲུལ་པའི་ཉན་ཐོས་སུ་རིག་པར་བྱའོ། ། །
འཆར་ཀ་རང་རྒྱུད་པ་ཡིན་ན། ཟས་གཙང་སོ་སྐྱེ་དང་། ཀུན་དགའ་བོ་རྒྱུན་ཞུགས་སུ་འགྱུར་
བ་སོགས་སྐྱོན་དུ་མ་ཡོད་དེ། ནཱ་རོ་པའི་འགྲེལ་པ་དང༌། སྒྲོན་གསལ་དུ་ཐུན་མོང་མ་ཡིན་པའི་གསང་
བའི་ལུང་དྲངས་པ། དེ་ནས་གཞན་ཡང་ཐམས་ཅད་མཁྱེན་པའི་འཁོར་ཕུན་སུམ་ཚོགས་པ་བཤད་
པར་བྱའོ། །འདི་ལྟ་སྟེ། འཇམ་དཔལ་ནི་རྒྱལ་པོ་ཆེན་པོ་ཟས་གཙང་མར་གྱུར་ཏོ། །འཇིག་རྟེན་དབང་
ཕྱུག་ནི་ལྷ་མོ་ཆེན་མོ་སྒྱུ་འཕྲུལ་དུ་གྱུར་ཏོ། །དཔལ་ལྷ་མོ་ནི་གྲགས་འཛིན་ནོ། །རྡོ་རྗེ་སེམས་དཔའ་ནི་
སྒྲ་གཅན་འཛིན་ནོ། །སྒྲིབ་པ་ཐམས་ཅད་རྣམ་པར་སེལ་བ་ནི། ཤཱ་རིའི་བུའོ། །ཀུན་ཏུ་བཟང་པོ་ནི་
（འཕགས་པ་)གནས་བརྟན་ཀུན་དགའ་བོར་གྱུར་ཏོ། །ཅེས་ཞེས།སོགས་དང༌། ཨ་ར་ལིའི་རྒྱུད་
ལས་ཀྱང་། འདི་དང་ཕལ་ཆེར་འཐུན་མཐུན)པར་གསུངས་པས། བཅོམ་ལྡན་འདས་ཀྱི་འཁོར་གྱི་
གཙོ་བོ་རྣམས་རང་རྒྱུད་པ་(རྣམས)ག་ལ་ཡིན། སྤྲིན་ཆེན་པོའི་མདོ་འདི་ཀླུ་སྒྲུབ་ལུང་བསྟན་གྱི་མདོ་
ཚད་མར་ཁས་བླངས་ནས། དགེ་སློང་འཆར་ཀ་སོ་སྐྱེ་རང་རྒྱུད་པར་སྨྲ་བ་ཡང་ནང་འགལ་བ་ཡིན་
ནོ༑ ༑ད་ཕྱིན་ཆད་ཧྲབ་རྡོབ་རེ་གཟིགས་ནས། ཏིག་ཏིག་ཏུ་སྨྲ་བ་འདི་མི་མཛད་པར་ཞུ།
གསང་དབང་ཚེ་ན་བྱང་སེམས་ལྟུང་བའི་ཕྱིར། །རྡོ་རྗེ་འཛིན་པ་དག་ལའང་ཐར་པ་མེད། །ཀུན་
283



༡
ཀ
1
ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ད་བྱང་ཆུབ་སེམས་ནི་སྤོང་བྱེད་པ། །རྩ་བའི་ལྟུང་བར་བཤད་པའང་མི་རིགས་ཏེ། ཁྱིམ་པའི་རྡོ་རྗེ་
འཛིན་པ་མེད་པར་འགྱུར། །གལ་ཏེ་ཆོས་ཀྱི་འདུ་ཤེས་ཀྱིས་སྤོང་བ། ། རྩ་བའི་ལྟུང་པ་ཡིན་ཕྱིར་མི་
འགལ་ན། །རྡོ་རྗེ་པད་མ་མཉམ་པར་ནམ་སྦྱོར་བ། །དེ་ཚེ་འདུ་ཤེས་གསུམ་གྱིས་འཇུག་པ་འདི། །རྡོ་
རྗེ་ཐེག་པའི་ཁྱད་ཆོས་མ་ཡིན་ནམ། །གྲོགས་དག་རང་གི་དེ་ཉིད་མ་སྟོན་ཅིག །
ཅེས་པ་ཡང་། རྩ་ལྟུང་ལྔ་པའི་དོན་མ་རྟོགས་པའི་སྐྱོན་ཡིན་ཞིང་། ཐིག་ལེ་འཛག་པ་ཙམ་རྩ་
བའི་ལྟུང་པར་མ་གསུངས་ཀྱི། དེ་ཁོ་ན་ཉིད་ཀྱི་རྣལ་འབྱོར་དང་མི་ལྡན་བཞིན་དུ་དབང་པོ་གཉིས་ཀྱི་
བདེ་བས་སངས་རྒྱས་ཉིད་ཐོབ་པར་བསམས་ཏེ་ལས་ཕྱག་བསྟེན་ནས་ཐིག་ལེ་ལྷུང་ན་རྩ་ལྟུང་ལྔ་
པར་གསུངས་ཏེ། །དེ་ཡང་ཇི་སྐད་དུ། དུས་འཁོར་གྱི་འགྲེལ་པར། མདའ་ཞེས་པ་ལྔ་པར་འགྱུར་ཏེ།
བྱང་ཆུབ་སེམས་ནི་རབ་ཏུ་ཉམས་པ་ལས། །ཞེས་པ་ལ། འདིར་བྱང་ཆུབ་ཀྱི་སེམས་ནི་ཁུ་བ་སྟེ། དེ་
ཉམས་པ་ལས་འཕོ་བ་མེད་པའི་བདེ་བར་མི་འགྱུར་རོ། །དེའི་ཕྱིར་དེ་ཁོ་ན་ཉིད་མེད་པ། དབང་པོ་
གཉིས་ཀྱི་བདེ་བས་སངས་རྒྱས་ཉིད་འདོད་པ་རྣམས་ལ་རྩ་བའི་ལྟུང་པ་ལྔ་པར་འགྱུར་རོ། །ཞེས་
གསུངས་པ་དང་འཐུན་[མཐུན་པར་སློབ་དཔོན་འཇམ་དཔལ་གྲགས་པས་མཛད་པའི་རྩ་ལྟུང་ལྔ་ས་
པའི་བཤད་པར། དེའི་ཕྱིར། ཨིནྡྲ་བོ་དྷིས་བཤད་པ། གང་ཞིག་ཀུན་རྫོབ་དོན་དམ་གྱི། །བྱང་ཆུབ་
སེམས་ལས་ཉམས་གྱུར་ན། །དོན་དམ་དོན་དམ་ཉིད་ཀྱིས་ཏེ། །ཀུན་རྫོབ་ལྕེས་བླངས་གང་ལས་
(ག་ལ)ཉམས། །དེ་ཉིད་ལ་ནི་བསླབ་པར་བྱ། །ཤུ་ཀྲ་བོར་བས་རྩ་བ་ཉམས། །ཆུ་ཚོད་ནས་བརྩམས་
（བརྩིས)དགའ་བ་བཞི། །གོམས་པའི་དྲི་མ་དེ་ལས་ལྡང༌། །དེ་ཕྱིར་དམ་ཚིག་རིག་མ་དང་། །རྣལ་
འབྱོར་ཚད་ལྡན་མེད་པར་ནི། །ནམ་ཡང་འཇུག་པར་མི་བྱའོ། །གཞན་དུ་ལྟུང་བའི་རྩ་བ་སྟེ། །རྡོ་
རྗེ་འཛིན་པས་སྤངས་(ནས་(ན)ལྟུང༌། །ཞེས་བཤད་པའི་ཕྱིར་རོ། །དེ་བས་ན་བརྟན་པ་ཐོབ་སྟེ་འབད་
པར་བྱའོ། །ཞེས་སོགས་ཀྱི་དོན་ལེགས་པར་དགོངས་འཚལ་༦ལོ)། །ཡང་རྡོ་རྗེ་པད་མ་མཉམ་པར་
སྦྱོར་དུས་འདུ་ཤེས་གསུམ་ལྡན་དྲན་པ་ཙམ་རྡོ་རྗེ་ཐེག་པའི་ཁྱད་ཆོས་ཕུན་ཚོགས་སུ་འདོད་པ་འདི་
ནི་ངོ་མཚར་(རེ་》ཆེ། ཁྱེད་ཀྱི་རྡོ་རྗེ་ཐེག་པའི་ཁྱད་ཆོས་དེ་སླ་མོ་གཅིག་འདུག་གོ །
ཧ་ཧ། ཁམས་དྲུག་ལྡན་པའི་སྐྱེས་བུའི་ལུས་ལ་ཁུ་བ་འཛག་མེད་དུ་འཆིང་བ་དེ་རྡོ་རྗེ་འཛིན་པའི་
དོན་ཡིན་ཞིང་། དེའི་གེགས་ཀྱི་གཙོ་བོ་ལས་ཀྱི་དབང་གིས་ཁུ་བ་འཕོ་བ་ཡིན་པའི་ཕྱིར། ལུས་ལ་
284



བྱང་ཆུབ་སེང་གེ
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
ཁམས་བརྟན་པར་བྱེད་དགོས་པ་འདི། དུས་འཁོར་ཁོ་ནར་མ་ཟད་བླ་མེད་ཀྱི་རྒྱུད་ཐམས་ཅད་ཀྱི་
དགོངས་པ་ཡིན་པར་མཁྱེན་པར་མཛོད་ཅིག །
ཟད་པར་ནམ་མཁས་གཟུགས་མེད་སྐྱེས་མཆེད་བཞིར། །སྐྱེ་བ་འཕེན་ལོ་ཟད་པར་ལྷག་མ་
དང༌། །ཚུལ་ཁྲིམས་ཀྱིས་ནི་གཟུགས་ཀྱི་ཁམས་(གྲུབ་（འགྲུབ་)ལོ། །ཟད་པར་ཟིལ་གནོན་རྣམ་ཐར་
ལ་སོགས་ཀྱི། །མན་ངག་སངས་རྒྱས་བསྟན་པའི་ཁྱད་ཆོས་ཡིན། །བསྟན་ལ་མ་ཞུགས་པ་ལ་འདི་
དག་མེད། །ཕྱི་རོལ་པ་རྣམས་གོང་མར་མི་སྐྱེའམ། །ཟད་པར་ནམ་མཁའ་ནམ་མཁའ་མཐས་ཡས་
སུ༑ ༑སྐྱེ་བར་རིགས་མོད་རྣམ་ཤེས་སོགས་སུ་མིན། །གཞན་དུ་འཕེན་བྱེད་རྣམ་སྨིན་གཡོས་པའི་
ཕྱིར། །མི་གཡོ་བ་ཡི་(ལས་（ལུས)སུ་འདི་མི་འགྱུར། །
ཞེས་པ་ལ། ཕྱི་རོལ་པ་རྣམས་ཆོས་ཅན། ཁམས་གོང་མར་མི་སྐྱེ་བར་ཐལ། ཟད་པར་མེད་པའི་
ཕྱིར། འཁོར་གསུམ་དངོས་འགལ་གྱི་ཐོག་ཕེབས་སོ། །བུམ་པ་ཡིན་ན་དངོས་པོ་ཡིན་བྱས་པས། བུམ་
པ་(མིན་(མ་ཡིན)ན་དངོས་པོ་(མིན་(མ་ཡིན）། ཞེས་པ་དང་མཚུངས་མོད། ད་ཕྱིན་ཆད་ཤོ་ལོ་ཀ་
གསུམ་བཞི་ཙམ་ལ་འཁོར་གསུམ་དངོས་འགལ་རེ་(ཡོང་བའི་ཡོད་པའི་རྩོམ་པ་འདི་འདྲ་མི་
མཛད་པར་ཞུ་ཞུ། །
འདིས་ནི་ཁྱེད་རྟོག་གེ་མཁས་པ་མཁྱེན་ནམ་སྙམ་པའི་ཐེ་ཚོམ་ཡང་བསལ་བ་ཡིན་ནོ། །གྲུབ་
མཐའ་བཞིའི་བྱུང་ཚུལ་སྔར་བརྗོད་ཟིན། །གསུང་རབ་དགོངས་པ་གྲུབ་མཐའ་བཞིར་མི་གནས། །
གཞན་དུ་བཀའ་ལ་ནང་འགལ་ཇི་ལྟར་སྤོང་། །གྲུབ་མཐའ་སྨྲ་བ་སོ་སོའང་འདི་མི་བཞེད། །འདིས་ནི་
བསམ་པའི་དབང་གིས་གྲུབ་མཐའ་བཞི། །སྟོན་པས་གསུངས་ཞེས་སྨྲ་བ་དེ་ཡང་གསལ། །
ཞེས་པའི་ལན་ཕལ་ཆེར་འགལ་བའི་ཕྲེང་པར་བརྗོད་ཟིན་ཅིང་། བཀའི་ནང་འགལ་སྤོང་ཚུལ་
ནི༑ བདེན་པ་གཉིས། ངེས་དོན། དྲང་དོན། མཉམ་བཞག རྗེས་ཐོབ། ཐེག་པ་གསུམ། འཁོར་(ལོ་）
གསུམ། ངོ་བོ་ཉིད་གསུམ། (སྟོང་ཉིད་གསུམ།） གྲུབ་མཐའ་བཞི། དགོངས་པ་བཞི། རྒྱུད་སྡེ་བཞི།
ཚུལ་བཞི། མཐའ་དྲུག་སོགས་ཀྱི་བཤད་ཚུལ་གྱི་སྒོ་ནས་སྤོང་ཞིང༌། སྤྱིར་གོང་མས་འོག་མའི་འདོད་
པ་འགའ་ལ་གནོད་ནའང༌། ཁྱད་པར་བརྩོད་[རྩོད]པའི་དུས་སུ། གྲུབ་མཐའ་ཐ་དད་སོ་སོའི་ལུང་
རིགས་ཀྱིས་དགག་སྒྲུབ་བྱེད་འཚལ། ད་ལྟའི་(སྒྲོག་(བགྲོ》གླེང་པ་འགའ་ཞིག་ནི། འོག་མའི་ལུང་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རིགས་ཀྱིས་གོང་མ་ལ་དགག་སྒྲུབ་བྱེད། གོང་མའི་ལུང་རིགས་ཀྱིས་འོག་མ་ལ་དགག་སྒྲུབ་བྱེད་ཅིང་
གདའ་ནའང༌། （བརྩོད་(རྩོད》པ་དང་ལྟ་སྤྱོད་སྐབས་མ་འཆོལ་བ་ཅིག་རྒྱ་བོད་ཀྱི་གང་ཟག་འགའ་
ཞིག་ལ་ཞུ་ཞིང༌། (ཞུ་བསྟེན་བཟང་ཤོས་ཤ་ཆང་ནག་མོ་གང་དགའི་དགའ་སོ་སོ་ནས་ཅི་ནུས་ཀྱིས་
འབུལ་བར་གདའ།) ཁྱེད་ཀྱིས་འདི་ལ་ཞིབ་ཏུ་དཔྱད་ན་ལུང་མང་པོ་དང་། རིགས་པའི་གནོད་བྱེད་
འགའ་རེ་གདའ་ནའང་། མཁས་པ་རྣམས་ཀྱིས་འདི་ཙམ་གྱིས་དགོངས་ཤིང་། ཡི་གེ་མང་པས་ཀྱང་
འཇིགས་ནས་རྒྱས་པར་མ་བྲིས་སོ། །
གཞན་ཡང་རྒྱལ་བའི་བཀའ་ཁྱད་དུ་མ་བསད་པར་དགེ་བ་ཅི་ནུས་བསྒྲུབ་འཚལ་ཞིང་། ཁྱད་དུ་
བསད་ན་ཤིན་ཏུ་སྡིག་（པ་ཆེ་བར་གསུངས་ཏེ། ཀླུ་ཨེ་ལའི་གཏམ་རྒྱུད་བཞིན་ནོ། །བསམ་པའི་
དབང་གིས་གྲུབ་མཐའ་བཞི་དང༌། ཆོས་མ་གསུངས་ན། བསམ་པའི་ཁྱད་པར་ཇི་བཞིན་དུ། །སེམས་
ཅན་རྣམས་ལ་བཤད་པར་འཚལ། །ཞེས་དང༌། ཏིང་ངེ་འཛིན་རྒྱལ་པོར། ཐམས་ཅད་མཁྱེན་པ་ཁྱོད་
ཀྱི་གསུང་གཅིག་ལ། །མོས་པ་ཐ་དད་བཞིན་དུ་སྒྲ་（འབྱུང་(བྱུང་》སྟེ། །རྒྱལ་བ་བདག་ལ་སྟོན་སྙམ་
སོ་སོར་སེམས། །ཞེས་དང་། མོས་པ་དུ་མ་དང་ལྡན་པའི། །མང་པོ་འཁོད་པར་གྱུར་པ་ལ། །གསུང་
གཅིག་ཉིད་དུ་གསུངས་མོད་ཀྱང་། །དུ་མ་ཉིད་དུ་སོ་སོར་གོ །ཞེས་དང༌། ནད་སྣ་ཚོགས་ལ་སྨན་སྣ་
ཚོགས་གཏོང་བ་བཞིན་དུ། སེམས་ཅན་སྣ་ཚོགས་ལ་བསམ་པ་སྣ་ཚོགས་ཡོད་པས་ཆོས་སྣ་ཚོགས་
གསུངས་པ་ཡོད་དེ། འཇིག་རྟེན་མཐུན་འཇུག་གི་མདོ་ལྟ་བུའོ། །
གྲུབ་མཐའ་བཞི་དང་རིག་བྱེད་བཞི་ལ་སོགས། །དུས་ཀྱི་འཁོར་ལོའི་ཞལ་ནས་གསུངས་ཞེས་
པ༑ ༑དགོངས་པ་ཡོད་ན་དེ་ཉིད་བཙལ་བར་གྱིས། །མེད་ན་གནོད་བྱེད་（རིགས(རིག》པ་འདི་དག་
སོམས། །ཞེས་པ་དང་། རིག་བྱེད་རྣམས་ནི་དྲང་སྲོང་(བརྒྱད་(རྒྱས)པ་དང་། །དབྱིག་གི་སྙིང་པོ་
སོགས་ཀྱིས་བྱས་པར་བཤད། །དཔྱོད་པ་བ་སོགས་བྱེད་པོ་མེད་པར་འདོད། །ཐུབ་པས་གསུངས་
ཞེས་ཟེར་བ་སྔོན་མ་བྱུང་། །གཞན་དུ་རིག་བྱེད་རྗེས་འབྲང་མུ་སྟེགས་ཅན། །སངས་རྒྱས་བསྟན་པའི་
རྗེས་འབྲང་ཅིས་མ་ཡིན། །མི་རིགས་བཞི་སོགས་དུས་འཁོར་ལས་བྱུང་ན། །ཚངས་པ་བྱེད་པོར་སྨྲ་
དང་ཁྱད་ཅི་ཡོད། །གནས་སྐབས་རིགས་བཞིའི་སྒྲིབ་པ་སྦྱང་བའི་ཕྱིར། །སྟོན་པས་བཞི་ཚན་འདི་དག་
གསུངས་ཞེ་ན། །དེ་ལ་འབྲེལ་པ་ཅི་ཡོད་ཤེས་ལྡན་དག །སེའུ་བཅུ་པའི་ངག་བཞིན་མི་འགྱུར་རམ། །
286



པོད་དང་པོ།
བྱང་ཆུབ་སེང་གེ
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
རིག་བྱེད་(སྒྲ་ （སྨྲ》སོགས་དྲང་ཕྱིར་གསུངས་ཤེས་ཞེས)ན། །ཀླ་ཀློ་དྲང་ཕྱིར་ཀླ་ཀློའི་ཆོས་རྣམས་
ཀྱང༌། །ཐུབ་པས་གསུངས་ཞེས་སྟོན་པར་རིགས་པར་འགྱུར། །དེ་ཕྱིར་འདི་ནི་རིག་བྱེད་ལ་སོགས་
ཀྱི༑ ༑ཆོས་སྐད་སངས་རྒྱས་བསྟན་ལ་བསྲེ་བའི་སྙད། །
ཅེས་པའི་ལན་ནི། ཡེ་ཤེས་（ཀྱི་)ལེའུའི་ཚིགས་བཅད་ཞེ་དགུ་སོགས་སུ། ནུབ་ཀྱི་ཞལ་ནས།
ངེས་བརྗོད་རིག་བྱེད་དང་ནི། ཅེས་ཞེས་སོགས་གསུངས་པའི་དགོངས་པ་ཚངས་པའི་ཁ་ལ་སོགས་
ལས་མི་རིགས་བཞི་བཞིར）སྐྱེ་བར་འདོད་པ་དང་། དབང་ཕྱུག་དང་ཁྱབ་འཇུག་ལ་སོགས་པ་བྱེད་
པ་པོར་འདོད་པ་དྲང་བའི་ཕྱིར་དང་། ས་ལའི་ཤིང་ལ་བརྟེན་ནས་འཁྲི་ཤིང་འབྱུང་བའམ། ནམ་
མཁའ་ལ་སྤྲིན་སོགས་འབྱུང་བ་ལྟར། དགོངས་གཞི་ཆོས་ཀྱི་དབྱིངས་དུས་ཀྱི་འཁོར་ལོ་ལས་ཀུན་
རྫོབ་ཀྱི་ཆོས་རྣམས་གནས་ཤིང་འབྱུང་བར་གསུངས་པ་གཞན་ཡང་འདི་ལྟ་སྟེ། ལྷའི་དབང་པོས་ཞུས་
པའི་རྒྱུད་ལས། ཨེ་ནི་པདྨ་ཞེས་བཤད་ལ། །ཝཾ་ནི་རྡོ་རྗེ་ཉིད་ཡིན་ནོ། །ཐིག་ལེ་དེར་ནི་ས་བོན་ཏེ། །དེ་
ལས་འགྲོ་བ་གསུམ་རྣམས་སྐྱེ། །ཞེས་དང༌། བརྟག་གཉིས་ལས། ང་ལས་འགྲོ་བ་ཐམས་ཅད་
བྱུང༌། །ང་ལས་གནས་གསུམ་པོ་ཡང་བྱུང་། །ང་ཡིས་འདི་ཀུན་ཁྱབ་པ་སྟེ། །འགྲོ་བའི་རང་བཞིན་
གཞན་མ་མཐོང་། །ཅེས་ཞེས)དང་། རྡོ་རྗེ་རྩེ་མོ་ལས། ང་ནི་བྱེད་པོ་སྐྱེད་བྱེད་དང༌། །ང་ནི་སྐྱེ་དགུའི་
བདག་པོ་ཡིན། །ང་ནི་(རྣལ་འབྱོར་བདག་པོས་ཏེ(སྣ་ཚོགས་བདག་པོ་སྟེ། བྱེད་པོ་སྐྱེད་བྱེད་མེས་
པོ་ཡིན། །ཞེས་དང༌། རྒྱུད་བླ་མ་ལས། ཇི་ལྟར་འཇིག་རྟེན་ཐམས་ཅད་དུ། །ནམ་མཁའ་ལ་ནི་སྐྱེ་
ཞིང་འཇིག །དེ་བཞིན་འདུས་མ་བྱས་དབྱིངས་ལ། །དབང་པོ་རྣམས་ཀྱང་སྐྱེ་ཞིང་འཇིག །ཅེས་
གསུངས་པ་ལྟར་རོ། ། །
གཞུང་ཙམ་ཀློག་པ་རྣམས་ཀྱིས་འདི་ཡི་འཚང་། །བསྐལ་པར་སེམས་ཀྱང་རིག་པར་འགྱུར་མི་
སྲིད། །ཅེས་པ་ནི་འདི་)ཤིན་ཏུ་བདེན་ནོ། །བྱེ་བྲག་སྨྲ་བ་བརྗོད་དུ་མེད་པ་ཡི། །གང་ཟག་འདོད་
(ཡོད་)ཅེས་སྨྲ་བའང་ཤིན་ཏུ་བརྫུན། །བརྗོད་དུ་མེད་པའི་གང་ཟག་གནས་མ་ཡི། །བུ་པ་ལ་སོགས་
སྡེ་པ་ལྔ་ཡིས་འདོད། །བྱེ་བྲག་སྨྲ་བ་ཐམས་ཅད་ཡོད་སྨྲ་བའི། །སྡེ་པ་ཉིད་ཡིན་བདག་མེད་ཁས་ལེན་
ཏོ༑ ༑དེ་ལྟ་མིན་ན་ཆོས་མངོན་མཛོད་ལས་ཀྱང་། །བདག་མེད་ཕུང་པོ་ཙམ་ཞེས་ཇི་ལྟར་གསུངས། །བྱེ་
བྲག་སྨྲ་བའི་འདོད་པ་འཆད་པ་ན། །འདུས་བྱས་སྐད་ཅིག་བདག་མེད་བྱེད་པོ་མེད། །ཅེས་འདི་ཁྱེད་



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
རང་གིས་ཀྱང་མ་དྲངས་སམ། །ཁས་བླང་སྔ་ཕྱི་འགལ་བ་ཇི་ལྟར་མིན། །དེ་(མ་ཐག་(དག》ཏུ་ན་ནང་
འགལ་སྨྲ་བ་ཡི། །ས་བཅུ་པ་ཡི་བསྟན་བཅོས་ཨེ་མ་མཚར། །
ཅེས་པའི་ལན་ནི། ཁུར་ཁུར་བའི་གང་ཟག་ཡོད་དེ། རྟག་པ་དང་མི་རྟག་པར་བདག་མི་སྨྲའོ། །
ཞེས་གསུངས་ཀྱི་ཁུར་ཁུར་བའི་བདག་ཡོད་དེ། །རྟག་པ་དང་མི་རྟག་པར་བདག་མི་སྨྲའོ། །)ཞེས་མ་
གསུངས་པས་སྔ་ཕྱི་མི་འགལ་(བ(ལ)། །བདག་དང་གང་ཟག་ཁྱད་པར་མ་ཕྱེད་པར་ཟད་དོ། །འོན་
ཀྱང་ཁྱེད་ཀྱང་ཐེ་ཚོམ་འཇུག་པ་བདེན་ཏེ། དིང་སང་གི་གང་ཟག་མང་པོས། ལུང་འདི་བརྗོད་དུ་མེད་
པའི་བདག་འདོད་པའི་ལུང་དུ་(དང་》སྦྱོར་བས་སོ། །དེ་ལྟ་ན་ཕྱི་རོལ་པ་དང་། ནང་པ་སངས་རྒྱས་
པའི་ཁྱད་པར་གང་གི་སྒོ་ནས་འཇོག་སྨྲོས་ཤིག །དེ་ཡང་ཞི་བ་འཚོའི་ཚད་མའི་འགྲེལ་པར། བཅོམ་
ལྡན་འདས། ཆོས་ཐམས་ཅད་བདག་མེད་པར་གསུངས་ཤིང༌། དེའི་སློབ་མ་ཡིན་པས། གནས་མ་བུ་
པ་ཡང་ཆོས་ཐམས་ཅད་བདག་མེད་པ་འདོད་ཅིང་། མེད་པར་བཤད་པའི་བདག་དེ་རྟག་གཅིག་
ལ་སོགས་ཀྱི་བདག་དེ་ཡིན་ལ། ཁོ་ཡང་དེ་མེད་པར་འདོད་པས། མདོ་དང་མི་འགལ་ཞེས་ཁོ་འདོད་
པར་བཤད་དོ། །ཞེས་དང་། དེ་བཞིན་དུ་འོད་ལྡན་ལས། དེ་ཡང་། ཆོས་ཐམས་ཅད་ནི་བདག་མེད་
པ་ཡིན། འདུས་བྱས་ཐམས་ཅད་ནི་སྐད་ཅིག་མ་ཡིན། མྱ་ངན་ལས་འདས་པ་ནི་ཞི་བ་ཡིན། ཞེས་
གསུངས་པ་ཡིན་ཏེ། དེ་ནི་ཆོས་ཀྱི་ཕྱག་རྒྱའི་མཚན་ཉིད་གསུམ་ཡིན་ནོ། །མང་དུ་སྨོས་ཀྱང་ཅི་དགོས་
པས་མདོ་སྡེ་ལ་སོགས་པ་གང་ཞིག་ཕྱག་རྒྱ་གསུམ་གྱིས་（ཕྱག་རྒྱས)བཏབ་པ་ཡིན་ལ། བསླབ་པ་
གསུམ་སྟོན་པར་བྱེད་པ་དེ་ནི་སངས་རྒྱས་ཀྱི་གསུངས་ཡིན་པར་ཤེས་པར་བྱའོ། །ཡང་བཤད་པ།
ཕྱག་རྒྱ་གསུམ་དང་ཡང་དག་ལྡན། །བསླབ་པ་གསུམ་ནི་རབ་སྟོན་ཅིང་། །ཐོག་མ་བར་དང་མཐར་
དགེ་བ། །སངས་རྒྱས་གསུང་དུ་མཁས་པས་རྟོགས། །དེ་ལས་གཞན་པ་ནི། སངས་རྒྱས་ཀྱི་གསུངས་
མ་ཡིན་པར་ཤེས་པར་བྱ་སྟེ། ཞེས་དང༌། དེ་ལྟར་ཕྱག་རྒྱ་གསུམ་》དང༌། སྡོམ་བཞི་པོ་གནས་མ་བུ་
པ་སོགས་ཀྱིས་ཀྱང་ཁས་ལེན་དགོས་ཏེ། གལ་ཏེ་མི་ལེན་ན་སངས་རྒྱས་པ་མ་ཡིན་(མིན་)པར་
ཐལ་བའི་ཕྱིར་རོ། །ཕྱིར་སྡེ་པ་ལ་ཕལ་ཆེན་པ་དང༌། གནས་བརྟན་པ་སྟེ། རྩ་བའི་སྡེ་གཉིས་སུ་འདོད་
པའང་ཡོད། དེའི་སྟེང་དུ་རྣམ་པར་ཕྱེ་སྟེ་སྨྲ་བ་སྟེ་རྩ་བའི་སྡེ་གསུམ་དུ་འདོད་པའང་ཡོད། །)རྩ་བའི་
སྡེ་བཞི་ནི་ཀུན་ལ་གསལ་ལོ། །ཡང་ཐམས་ཅད་ཡོད་(སྨྲའི་(སྨྲ་སྟེ།)གནས་བརྟན་པ་ལ་བཅུར་གྱེས་
88



བྱང་ཆུབ་སེང་གེ །
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
པའི་ཡ་གྱལ་དུ་བྱས་པའང་ཡོད་པས། འདི་ལྟ་བུའི་སྐབས་སུ་མཐའ་གཅིག་ཏུ་བཟུང་བ་དཀའ་བས་
རྒྱ་འབག་གི་མིག་བཞིན་(དུ་འཕྲུལ་ཆགས་འཚལ་ལོ། །མདོ་སྡེ་པ་ལ་སུན་འབྱིན་སྨྲ་བ་ན། །གལ་
ཏེ་ཐོགས་པ་མེད་པའི་གཟུགས་མེད་ན། །ཐམས་ཅད་མཁྱེན་སྐུ་ཐོགས་པ་མེད་མི་འགྱུར། །ཞེས་
པའི་ཐལ་བ་འབྲེལ་པ་མེད་པ་སྟེ། །མདོ་སྡེ་པ་ལ་ཁས་ལེན་མེད་ཕྱིར་རོ། །ཐོགས་པ་མེད་པའི་
གཟུགས་མེད་དེས་མི་འདོད། །རྣམ་རིག་མིན་པའི་གཟུགས་ཀྱིས་དབང་བྱས་ནས། །ཐོགས་པ་མེད་
པའི་གཟུགས་ཡོད་མིན་ཞེས་སྨྲས། །ཁས་ལེན་མེད་པའི་ཐལ་བ་འཕེན་པ་(ཡི(ཡིས)། །འཕགས་
ཆེན་རྣམས་ཀྱིས་རིགས་པ་འདི་(མ་（ལ)གཟིགས། །ཞེས་པ་ལ། མདོ་སྡེ་པ་ཆོས་ཅན། ཁྱོད་ཀྱིས་
ཐོགས་མེད་ཀྱི་གཟུགས་མེད་པར་ཁས་བླངས་པར་ཐལ། ཁྱོད་ཀྱིས་རྣམ་རིག་(མ་ཡིན་༽པའི་
གཟུགས་ཀྱི་དབང་དུ་བྱས་ནས། ཐོག་མེད་ཀྱིས་གཟུགས་མེད་པར་སྨྲས་པའི་ཕྱིར་རོ། ། རྟགས་
གསལ་དངོས་འགལ། ཁྱབ་པ་དོན་མཚུངས་པས་འཁོར་གསུམ་ཆ་གཉིས་འབུལ་ལོ། །ཡང་སངས་
རྒྱས་ཀྱི་གཟུགས་སྐུ་དེ། གཟུགས་མ་ཡིན་པར་འགྱུར་ཏེ། ཐོགས་མེད་ཡིན་པའི་ཕྱིར། རྟགས་ཁྱབ་
ཁས་བླངས་སོ། །ཡང་ན། སངས་རྒྱས་མི་སྲིད་པར་ཐལ། ཐོགས་པ་མེད་པའི་གཟུགས་མི་སྲིད་པའི་
ཕྱིར། རྟགས་གསལ་ཁས་བླངས་པས་མདོ་སྡེ་པ་ལ་ཁས་ལེན་མེད་པའི་ཐལ་འགྱུར་ཁས)འཕེན་པ་
མ་ཡིན་ནོ། །ཤེས་ལྡན་དག འདིར་ཡང་ཁྱེད་ཐེ་ཚོམ་འཇུག་པ་བདེན་ཏེ། དུས་འཁོར་བ་ཆེན་པོ་འགའ་
རེས་ཀྱང་གཞུང་སྔ་ཕྱི་མ་འབྲེལ་བའི་བཤད་པ་བྱས་པར་སྣང་བའི་ཕྱིར་རོ། །
སྡུད་པོ་རྣམས་ཀྱིས་སྡེ་སྣོད་རྣམ་པ་གསུམ། །གླེགས་བམ་དག་ལ་བཀོད་ཅེས་སྨྲ་བའང་མིན། །
འདུལ་བའི་སྡེ་སྡོད་གླེགས་བམ་（ལས་（ལ)འགོད་པ། །དགེ་སློང་རྣམས་ལ་ཐུབ་པས་གནང་བ་
མེད། ། ད་
ཅེས་པ་ལ། འདུལ་བའི་སྡེ་སྣོད་ཆོས་ཅན། ཁྱོད་གླེགས་བམ་ལ་འགོད་པ་ཐུབ་པས་དགེ་སློང་ལ་
གནང་བར་ཐལ། ཁྱོད་གླེགས་བམ་ལ་འགོད་པ་ཐུབ་པས་དགེ་སློང་བློ་མི་གསལ་བ་རྣམས་ལ་གནང་
བའི་ཕྱིར། འཁོར་གསུམ་གསུམ་འབུལ་ལོ། །གཞན་ཡང་གཞུང་དམ་པ་ལས། སངས་རྒྱས་ཀྱི་སྐུ་
གཟུགས་(བྲི་འབྲི་བར་བཤད་ནས། དེ་བཞིན་དུ་སངས་རྒྱས་ཀྱི་བཀའི་གླེགས་བམ་དག་ཕྱིད་པར་
གྱུར་པ་ན། དགེ་སློང་དག་གིས་ཐེ་ཚོམ་སྐྱེས་ནས་མ་བྲིས་པ་དང་། བཅོམ་ལྡན་འདས་ཀྱིས་བཀའ་
289



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
སྩལ་པ། ཕྱིས་ནས་སངས་རྒྱས་ཀྱི་བཀའ་སླར་བྲིས་ཤིག དེ་ལ་ཐེ་ཚོམ་དུ་མ་བྱེད་ཅིག ཅེས་སོགས་
གསུངས་པ་ལ་ཅི་ལྟར་དགོངས། འབྲེལ་དང་མཚམས་སྦྱོར་འདི་སྐད་བདག་ཐོས་སོགས། །བཅུག་
ནས་འཕགས་པའི་དབུས་སུ་གསུང་རབ་རྣམས། །འོད་སྲུང་སོགས་ཀྱིས་ཚར་རེ་བཏོན་པ་ལ། །རྩ་
བའི་བཀའ་བསྡུ་དང་པོར་གྲགས་པ་ཡིན། །ཡངས་པ་ཅན་གྱི་གྲོང་ཁྱེར་ཆེན་པོ་རུ། །རུང་བ་མིན་པའི་
གཞི་བཅུ་སུན་ཕྱུང་ནས། །དགྲ་བཅོམ་རྣམས་ཀྱིས་བཀྲ་ཤིས་གསོ་སྦྱོང་མཛད། །དེ་ལ་བསྡུ་བ་གཉིས་
པར་གྲགས་པ་ཡིན། །སྡེ་པ་བཅོ་བརྒྱད་ཕན་ཚུན་རྩོད་པ་ན། །ཀྲི་ཀྲིའི་རྨི་ལམ་ལུང་བསྟན་མདོ་བཏོན་
ནས། །ཀུན་ཀྱང་སངས་རྒྱས་བསྟན་པར་བསྡུས་པ་ལ། །བསྡུ་བ་གསུམ་པ་ཞེས་ནི་མཁས་རྣམས་
གྲགས། །གསུང་རབ་གླེགས་བམ་(ལོགས་（ངོས》ལ་བཀོད་པ་ཙམ། །བསྡུ་བའི་དོན་དུ་མཁས་པ་
རྣམས་མི་བཞེད། །
ཅེས་པ་ལ། མི་བརྗེད་པའི་གཟུངས་ཐོབ་པ་རྣམས་ལ་གླེགས་བམ་ལ་ངེས་པར་འགོད་མི་དགོས་
ཀྱང་། དགེ་སློང་བློ་མི་གསལ་བ། ཡང་ཡང་རྗེད་པར་འགྱུར་བ་རྣམས་（དང་(ལ)། གཞན་གྱི་དོན་དུ་
གླེགས་བམ་ལ་བྲིས་པ་ལ་སྐྱོན་མེད་དེ། ཕྲན་ཚེགས་ལས། བཙུན་པ་མ་འོངས་པའི་དུས་ན། དགེ་སློང་
དྲན་པ་ཉམས་པ། དྲན་པ་ཞན་པ་དག་འབྱུང་སྟེ། དེ་དག་(གི་(གིས)གནས་སོགས་དང༌། མདོ་སྡེ་
དང༌། འདུལ་བ་དང༌། ཆོས་མངོན་པ་རྣམས་བརྗེད་པར་གྱུར་ན། གླེགས་བུ་ལ་བྲིས་ནས་བཅང་བར་
བྱ་སྟེ། འདི་ལ་འགྱོད་པར་མི་བྱའོ་ཞེས་དང༌། གཞན་ཡང་བདེ་མཆོག་རྩ་རྒྱུད་ཀྱི་འགྲེལ་པར། ཨིནྡྲ་བོ་
དྷིས། ཕྱི་དུས་རིམ་པ་ལུང་བསྟན་བསྡུད་པ་པོས། །རི་བོ་མཆོག་རབ་བྱང་ཤར་ལྷ་གནས་མཆོག །ལྕང་
ལོ་ཅན་གྱི་ཕོ་བྲང་ཆེན་པོར་ནི། །རྒྱུད་རྣམས་མ་ལུས་སེམས་དཔའ་ཆེན་པོའི་ཚོགས། །བྱེ་བ་ཕྲག་
ནི་དགུ་བཅུ་རྩ་དྲུག་སོགས། །འདུས་པའི་(ཏེ་》རྗེ་བཙུན་གསང་བའི་བདག་པོ་ལ། །གསོལ་བ་
བཏབ་ཏེ་འདི་སྐད་བདག་ཐོས་ཞེས། །རབ་ཏུ་གསུངས་པ་གསེར་གྱི་ཤོག་(གུ་(བུ)ལ། བཻཌཱུརྱ་ཡི་
ཞུན་མས་ཡི་གེར་བཀོད། ཅེས་བཀའ་བསྡུད་པ་དང་མཉམ་དུ་ཡི་གེར་བཀོད་གདའ་བས་ལེགས་
པར་དགོངས་འཚལ་ལོ། །
ཐེག་པ་གསུམ་གྱི་གང་ཟག་སོ་སོ་ཡི(ཡིས། །ཐེག་པ་གསུམ་གྱི་སྡེ་སྣོད་བསྡུས་ཞེས་པའང་། །
ཉན་ཐོས་སྡེ་སྣོད་ལས་གཞན་རང་རྒྱལ་གྱི། །སྡེ་སྣོད་ལ་སོགས་མེད་ན་རང་རྒྱལ་གྱི། །བསྡུད་པོས་
290



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
བསྡུ་རྒྱུའི་སྡེ་སྣོད་གང་ཡིན་སྨྱོས། །
ཞེས་པ་ལ།（རང་སངས་རྒྱས་རྣམས་ཀྱིས་རང་སངས་རྒྱས་ཀྱི་ཐེག་པ་བྲིས།（རང་རྒྱལ་རྣམས་
ཀྱིས་ཐེག་པ་བྲིས།} ཞེས་པ་ནི། རང་སངས་རྒྱས་ཀྱི་ཆོས་ལ་མོས་པ་རྣམས་ཀྱིས་རང་སངས་རྒྱས་
ཀྱི་ཐེག་པ་བྲིས་ཞེས་པ་ཡིན་ནམ་བསམ། རང་རྒྱལ་གྱིས་རང་རྒྱལ་གྱི་སྡེ་སྣོད་བསྡུས་ཞེས་པ་དུས་
འཁོར་གང་གི་འགྱུར་ན་གདའ་བ་བསྟན་དུ་གསོལ། གལ་ཏེ་སྡེ་སྣོད་ཅེས་པ་ཡོད་སྲིད་ནའང་མི་
འགལ་ཏེ། སྙིང་རྗེ་ཆེན་པོ་པད་དཀར་ལས། ཀུན་དགའ་བོ། དེ་བཞིན་གཤེགས་པས་ཉན་ཐོས་ཀྱི་སྡེ་
སྣོད་གང་དུ་གསུངས། རང་སངས་རྒྱས་ཀྱི་སྡེ་སྣོད་གང་དུ་གསུངས་ཞེས་དང༌། མ་སྐྱེས་དགྲའི་འགྱོད་
པ་བསལ་བ་ལས་(བམ་པོ་བཞི་པར)། ཡང་རིགས་ཀྱི་བུ་(དག འདི་གསུམ་ནི་སྡེ་སྣོད་(སྡེ་སྣོད་ནི་
གསུམ་ཡིན་ནོ། །གསུམ་གང་ཞེ་ན། འདི་ལྟ་སྟེ། ཉན་ཐོས་ཀྱི་སྡེ་སྣོད་དང་། རང་སངས་རྒྱས་ཀྱི་སྡེ་
སྣོད་དང༌། བྱང་ཆུབ་སེམས་དཔའི་སྡེ་སྣོད་དོ། །རིགས་ཀྱི་བུ་དག དེ་ལ་ཉན་ཐོས་ཀྱི་སྡེ་སྣོད་ནི། ཕ་
རོལ་ཀྱི་སྒྲའི་རྗེས་སུ་འབྲངས་པའི་ས་ཐོབ་པའོ། །རང་སངས་རྒྱས་ཀྱི་སྡེ་སྣོད་ནི། རྟེན་ཅིང་འབྲེལ་
པར་འབྱུང་པར་རྟོགས་པའི་ཕྱིར། རྒྱུ་ཟད་ཟིན་པར་རྟོགས་པའོ། ། （རིགས་ཀྱི་བུ་དག་》བྱང་ཆུབ་
སེམས་དཔའི་སྡེ་སྣོད་ནི། ཆོས་ཚད་མེད་པར་རྟོགས་ཤིང༌། རང་བྱུང་བའི་ཡེ་ཤེས་དང་འཐུན་མཐུན།
པའོ། །ཡང་རིགས་ཀྱི་བུ་དག་ཉན་ཐོས་(དང་（སམ)། རང་སངས་རྒྱས་དག་ནི་གང་ན་གང་ཡང་སྡེ་
སྣོད་གསུམ་པ་མ་ཡིན་གྱི།རིགས་ཀྱི་བུ་དག་གང་གིས་ཆོས་བཤད་པ་ལས་སེམས་ཅན་དང་ཉན་ཐོས་
ཀྱི་ཐེག་པ་དང་། རང་སངས་རྒྱས་ཀྱི་ཐེག་པ་དང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཀྱི་ཕྱིར་ཐེག་པ་གསུམ་གྱིས་འབྱུང་བ་དེ་ལ་ནི་སྡེ་སྣོད་གསུམ་པའོ། །ཞེས་བདག་སྨྲའོ། །རིགས་ཀྱི་
བུ་དག་བྱང་ཆུབ་སེམས་དཔའ་ནི་ཆོས་འཆད་ན། །སེམས་ཅན་དག་ཐེག་པ་གསུམ་གྱིས་འབྱུང་བས་
(ན་ནི། དེའི་ཕྱིར་བྱང་ཆུབ་སེམས་དཔའ་འདི་ལ་སྡེ་སྣོད་གསུམ་པ་ཞེས་བྱའོ། ། ཞེས་སོགས་
གཟིགས་འཚལ། སངས་རྒྱས་བསྟན་ལ་རང་རྒྱལ་འབྱུང་བ་མེད། །ཅེས་པ། མི་སློབ་པ་ལ་དགོངས་ཀྱི་
སློབ་པ་ནི་འབྱུང་སྟེ། སངས་རྒྱས་རྗེས་སུ་དྲན་པའི་ཏིང་ངེ་འཛིན་རྒྱ་མཚོའི་མདོ་ལས། དེ་བཞིན་
གཤེགས་པའི་མགུར་གྱི་མཚན་ལས་འོད་ཟེར་གཉིས་བྱུང་པ་ནས་སེམས་ཅན་གང་དག་གི་དགེ་བའི་
རྩ་བ་སྨིན་པ་དག འོད་འདིས་རེག་པ་ན་རྟེན་འབྲེལ་བཅུ་གཉིས་ཀྱི་དོན་རྟོགས་ནས་རང་རྒྱལ་དུ་གྱུར།
297



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཕྱོགས་བཅུའི་རང་རྒྱལ་ཐམས་ཅད་ལྷུང་ཟེད་ནམ་མཁའ་ལ་（འཕགས་（འཕངས》ནས་ཆོ་འཕྲུལ་
བཅོ་བརྒྱད་མཛད། ཅེས་(སོགས་》དང༌། བཅོམ་ལྡན་འདས་ཀྱིས་གཙུག་གཏོར་ཆེན་པོ་དེ་བཞིན་
གཤེགས་པའི་གསང་བ་བསྒྲུབ་པའི་དོན་མངོན་པར་ཐོབ་པ་རྒྱུའི་མདོ་ལས། ཐེག་པ་གསུམ་གྱི་
འཕགས་པ་དང་། ཡི་དྭགས་རྣམས་ཤིན་ཏུ་དགའ་ཞིང་མགུ་ནས་ཕྱག་འཚལ་ཏེ། སོ་སོར་དོང་ངོ་ཞེས་
དང༌། སུམ་ཅུ་རྩ་གསུམ་པའི་ལེའུ་ལས། ཁྲག་ཁྲིག་ཕྱག་(གསུམ)སུམ་ཅུ་ནི་རང་སངས་རྒྱས་ཀྱི་བྱུང
ཆུབ་ཏུ་ཡོངས་སུ་སྨིན་པར་བྱས་སོ། །ཞེས་གསུངས་པའི་ཕྱིར་དང༌། ཁྱེད་རང་ཚད་མར་འདོད་པའི་
རྟོག་གེ་འབར་བར། འགའ་ཞིག་བསྐལ་པ་བརྒྱར་སངས་རྒྱས། །འབྱུང་བ་རྣམས་ལ་ལེགས་མཆོད་
ཅིང་། །རང་རྒྱལ་བྱང་ཆུབ་ཕྱིར་བརྩམས་ནས། །སྨིན་པར་བྱེད་དོ་གཞན་དག་ནི། །སངས་རྒྱས་མཉེས་
བྱེད་ངེས་འབྱེད་ཀྱི། །ཆ་མཐུན་བསྐྱེད་པ་རྫོགས་བྱེད་ལ། །གཞན་ནི་སངས་རྒྱས་འབྱུང་ལ་འབྲས། །
ཐོབ་བྱེད་དགྲ་བཅོམ་མངོན་(མི་(མེད)བྱེད། །ཅེས་བཤད་པའི་ཕྱིར་རོ། །
1:བོད་དུ་བོད་ཀྱི་སྐད་ཀྱིས་བྲིས་ཞེས་པའང་། །པདྨ་དཀར་པོས་འགྲེལ་པ་བརྩོམ་པའི་སྔར། །
བོད་དུ་བསྟན་པ་ཡོད་ན་ཚིག་འདི་རིགས། །གཞན་དུ་འབྲི་བར་འགྱུར་ཞེས་སྨྲ་བར་རིགས། །ཞེས་པ་
ལ༑ འབྲི་བར་འགྱུར་ཞེས་པ་ཐོབ་ཀྱང་བྲིས་ཞེས་པ་སྒྲ་ཉམས་ཡིན་གྱི། དོན་ལ་སྐྱོན་མེད་དེ། དཔེར་
ན༑ དུས་གསུམ་སངས་རྒྱས་ལས་བྱེད་པ། །ཞེས་དང་། དུས་གསུམ་འབྱུང་བའི་སངས་རྒྱས་རྣམས། །
རྡོ་རྗེ་སྔགས་ཀྱི་མཐུ་ཡིས་ནི། ཞེས་དང་། （འབིར་བ(བིར་ཝ)པས། （ཆོས་(མཆོད་)བྱ་དུས་གསུམ་
སངས་རྒྱས་ཀྱི། །དངོས་གྲུབ་རྒྱ་ཆེན་སྣོད་དུ་འགྱུར། །ཞེས་གསུངས་པ་བཞིན་ནོ། པདྨ་དཀར་
པོས་འགྲེལ་པ་རྩོམ་པའི་སྔར། བོད་ན་བསྟན་པ་ཡོད་པའང་མི་འགལ་ཏེ། སྒྲུབ་ཐབས་རྒྱ་མཚོར། ཨ་
བྱུས། ཀླུ་སྒྲུབ་ཀྱིས་བོད་ནས་སྤྱན་དྲངས་པའི་རལ་གཅིག་མའི་སྒྲུབ་ཐབས་དང་། ཞེས་པ་ལྟར་རོ། །
ཁྱེད་ཀྱིས་རྒྱུད་ནས་བཤད་པའི་ལྷ་གྲངས་ཀྱི། །བསྙེན་པ་ཚེ་ལོ་བརྒྱ་པས་འཁྱོལ་བ་དཀའ། །
བསྐྱེད་རིམ་ཙམ་ཡང་སྒྲུབ་པར་མི་ནུས་ན། །ཚེ་འདི་ཉིད་ལ་སངས་རྒྱས་ཇི་ལྟར་འབྱིན། །རྗེས་འཐུན་
[མཐུན།ཐབས་དང་མི་ལྡན་བསྟན་བཅོས་ནི། །འཇོག་པོའི་གཙུག་རྒྱན་ལེན་པའི་མན་ངག་ལྟར། །
མཁས་པ་རྣམས་ཀྱིས་དོར་བྱའི་གནས་སུ་བཤད། །དེ་ལ་འཇུག་པ་རང་ཉིད་བླུན་པ་ཡིན། །
ཅེས་ཞེས]པ་ལ། གསང་སྔགས་ཚེ་ལོ་བརྒྱ་པ་མན་ཆད་ཀྱི་སེམས་ཅན་ཁོ་ནའི་ཆེད་དུ་གསུངས་
292



པོད་དང་པོ།
བྱང་ཆུབ་སེང་གེ ས ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པའང་མ་ཡིན་ཅིང་། ཡིན་དུ་ཆུག་ནའང༌། སྦྱིན་བསྲེག་དང་། བསོད་ནམས་ཆེ་ཆུང་དང༌། དུས་བཟང་
བའི་ཁྱད་པར་དང་། བགྲང་ཕྲེང་དང༌། དེའི་བྱིན་བརླབས་བྱེད་ཚུལ་དང༌། རྫོགས་རིམ་དང་། དེའི་
དམིགས་པའི་ཁྱད་པར་དང༌། རང་མ་ཡིན་པའི་གྲོགས་ཀྱིས་བཟླས་པས་ཀྱང་བསྙེན་པ་རྫོགས་པ་
མྱུར་བུལ་གྱི་ཁྱད་པར་ཤིན་ཏུ་ཆེན་པོ་ཡོད་པས། གསང་སྔགས་ཀྱི་ཐུགས་རྒྱུས་ཆུང་པ་（ལ་སོགས
（ལགས》ཏེ། རྣམ་སྣང་མངོན་བྱང་གི་བམ་པོ་བརྒྱད་པ་ལས། གསང་བའི་བདག་པོ། དེ་ལ་འཁོར་
ལོས་བསྒྱུར་བས་ནི། དཀྱིལ་འཁོར་གྱི་ཚད་དཔག་ཚད་གཅིག་ཙམ་བྲི་བར་བྱ་སྟེ། གནས་ཙནྡན་
བཟང་པོ་སྤྲུལ་གྱི་སྙིང་པོ་དམ་པ་ལས་བྱས་པའི་ཁང་པ། དྲིལ་བུ་དང་། རིན་པོ་ཆེའི་བླ་(རེས་(རེ）
ཆེན་པོ་བྲེས་པ། ལྷའི་ཨ་ཀ་རུའི་བདུག་སྤོས་ཀྱིས་བདུག་པ། འཛམ་བུ་ན་དའི་གསེར་གྱི་སྲད་བུས་
བསྐོར་བ། རིན་པོ་ཆེ་སྣ་ཚོགས་ཀྱི་དྲིལ་བུ་གཡེར་ཁའི་དྲ་བས་སྟེང་བརྒྱན་པ། རྔ་སྒྲ་སྙན་པ་སྣ་ཚོགས་
ཀྱི་སྒྲ་གྲག་པ། ཕྱོགས་བཞི་ན་རྟ་བབས་བཟང་པོ་མུ་ཏིག་གི་ཕྲེང་(བ་བཏགས་པས་བརྒྱན》པ། ཚོན་
སྣ་ཚོགས་ཀྱི་（རིས་（རིགས་)བཏིང་བ་བཀོད་པ་དང་། རྒྱན་སྣ་ཚོགས་ཀྱིས་སྤྲས་པ། རིན་པོ་ཆེའི་
སྒྲོན་མ་སྣ་ཚོགས་ཀྱིས་ཀྱང་རྣམ་པར་གསལ་བར་བྱའོ། ། ཞེས་དང་། ངན་སོང་ཐམས་ཅད་ཡོངས་
སུ་སྦྱོང་བའི་རྒྱུད་ཀྱི་བམ་པོ་གསུམ་པར། སྦྱིན་བསྲེག་ཡོངས་སུ་བརྟག་བྱས་ཏེ(བྱ་སྟེ)། འབུམ་མམ་
ཉིས་འབུམ་ཙམ་གྱིས་ཀྱང་། དོན་(དེ》ནི་ངེས་པར་རབ་ཏུ་འགྲུབ། འབུམ་ཕྲག་བརྒྱས་ནི་རྒྱལ་སྲིད་
དམ། །ལོངས་སྤྱོད་ཕུན་སུམ་ཚོགས་པར་འགྲུབ། ཞེས་དང༌། བདེ་མཆོག་སྡོམ་པ་འབྱུང་བ་ལས། །
རྫོགས་ལྡན་དུས་སུ་གཅིག་བཟླས་པ། །གསུམ་ལྡན་དུས་སུ་ཉིས་འགྱུར་ལ། །གཉིས་ལྡན་དུས་སུ་
གསུམ་འགྱུར་ཏེ། །རྩོད་དུས་བཞི་འགྱུར་དུ་ནི་བཟླས། །དཔག་མེད་ཚེ་ལྡན་མཁའ་ལ་སྤྱོད། །གཟུགས་
མཛེས་ཡིད་དུ་འོང་བ་དང༌། །ཡིད་བདེ་བ་ཡི་ཟས་ཀྱིས་འཚོ། །ཉི་ཟླ་གཟའ་སྐར་དུས་ཚིགས་
སྤངས། །ཕོ་མོའི་མཚན་སྤངས་བྱེ་བྲག་མེད། །སེམས་ཅན་ཞེས་བྱ་（འབའ་（འགའ་ཞིག་གོ །ཡོན་
ཏན་ཐམས་ཅད་རྫོགས་པས་ན། །དུས་དེ་རྫོགས་ལྡན་ཞེས་སུ་བཤད། །ཚེ་ལོ་རིང་ཞིང་ནད་མེད་
དང༌། །རང་གི་མཐུ་ཡིས་མཁའ་ལ་འགྲོ། །གཟུགས་མཛེས་ཡིད་དུ་འོང་བ་དང་། །ཡོན་ཏན་གསུམ་
དང་ལྡན་པས་ན། །དུས་དེར་གསུམ་ལྡན་ཞེས་བྱའོ། །ཇི་སྲིད་ལྟ་བ་ནས་བརྩམས་ནས། །ཇི་སྲིད་
འབྲས་ཆན་ཟ་བ་ནི། །ཡོན་ཏན་གཉིས་དང་ལྡན་པའི་ཕྱིར། །དུས་དེར་གཉིས་ལྡན་ཞེས་སུ་བཤད། །
293



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཇི་སྲིད་གཡོ་བ་བྱས་པ་ནས། །ཇི་སྲིད་ཚེ་ལོ་བཅུ་པའི་བར། །རྩོད་པ་རྣམས་དང་ལྡན་པས་ན། །དུས་
དེར་རྩོད་དུས་ཞེས་སུ་བསྟན། །ཞེས་དང༌། དེ་ལས་བཟློག་པ་བདེ་མཆོག་ཁྲག་འཐུང་མངོན་སྤྱོད་ཀྱི་
རྒྱུད་ལས། རྩོད་ལྡན་དུས་སུ་དངོས་གྲུབ་འགྱུར། །རྫོགས་ལྡན་དུས་སུ་གཅིག་འགྱུར་ཏེ། །དེ་བཞིན་
གསུམ་ལྡན་ཡོན་ཏན་གཉིས། །གཉིས་ལྡན་ཡོན་ཏན་གསུམ་དུ་གསུངས། །རྩོད་ལྡན་ཡོན་ཏན་བཞི་
ཉིད་དེ། །དངོས་གྲུབ་ཉིད་དུ་ཐེ་ཚོམ་མེད། །ཅེས་དང༌། འཇིག་རྟེན་གྱི་ཁམས་ངན་པར་སྙིགས་དུས་
དགེ་བ་སྤྱད་པ་ལ་བསོད་ནམས་ཤིན་ཏུ་ཆེ་བར་གསུངས་ཏེ། ཚངས་པ་ཁྱད་པར་སེམས་ཀྱིས་ཞུས་པ་
ལས། གང་ཞིག་བསྐལ་པ་བྱེ་བར་ཞིང་གཞན་དུ། །སེམས་ལྡན་དམ་ཆོས་འཛིན་པར་འགྱུར་(བ་བས་
（བས་ཀྱང་）། །སུ་དག་སྔ་གྲོ་ཙམ་ཞིག་མི་མཇེད་འདིར། །འདི་ནི་(བདེ་(དེ》བས་མཆོག་ཏུ་མཁས་
（པས་(པར）དགོངས། །ཞེས་སོགས་དང༌། སངས་རྒྱས་ཐོད་པ་ལས། སྔགས་དང་བྲལ་ན་ནི་རྒྱུད་ཀྱི་
ནུས་པ་མི་སྣང་སྟེ། རྒྱུད་ལ་ལར་ནི་ཅི་ནས་ཀྱང་སྔགས་བྱེ་བ་བཟླས་པར་གསུངས་སོ། །བསོད་
ནམས་འབྲིང་པོ་རྣམས་ཀྱིས་(ནི། ） སྔགས་འབུམ་བཟླས་པས་མྱུར་བར་འགྲུབ་པར་གསུངས་སོ། །
བསོད་ནམས་ཆེ་བས་ཁྲི་བཟླས་པས་ཤིན་ཏུ་མྱུར་བར་འགྲུབ་པོ། །དེ་ལྟར་རྡོ་རྗེ་འཆང་ཆེན་པོ་）
རྒྱུད་ཀྱི་བདག་པོ་གཙོ་བོས་གསུངས་སོ། །ཞེས་དང༌། ཡང་དེའི་གཞུང་འགྲེལ། དཔལ་ས་ར་ཧ་པས་
མཛད་པར། བསོད་ནམས་ཆུང་བའི་སེམས་ཅན་ཞེས་པ་ནི། བསོད་ནམས་དམན་པ་རྣམས་སོ། །བྱེ་
བ་བཟླས་པར་གསུངས་ཞེས་པ་ནི། བྱེ་བ་བཟླས་པར་བཅོམ་ལྡན་འདས་ཀྱིས་གསུངས་སོ། །སེམས་
ཅན་རྩོལ་བ་ཆུང་པ་རྣམས་ཀྱིས་ཞེས་པ་ལ། ཉུང་དུས་མགུ་བའི་སེམས་ཅན་རྣམས་ཀྱི་བཟླས་པ་
ནི་འབུམ་དུ་འགྱུར་རོ། །བསྒོམ་བ་ལ་ཞེན་པའི་སེམས་ཅན་རྣམས་ཀྱིས་ནི། ཞེས་པ་ལ། དེ་ཁོ་ན་ཉིད་
ཀྱིས་སེམས་བརླན་པ་དེ་རྣམས་ཀྱིས་ནི་བཟླས་པ་ནི་ཁྲིར་འགྱུར་རོ། །ཞེས་དང་། པཎ་ཆེན་ཤཱཀྱ་
ཤིས། དུས་མཆོད་ཆེན་པོ་བཞི་ལ་ནི། །ས་ཡ་ཕྲག་བརྒྱའི་འགྱུར་དུ་གསུངས། །ཞེས་དང་། ཉི་མ་
གཟའ་ཡིས་ཟིན་པའི་དུས། །བྱེ་བ་ཕྲག་ནི་འབུམ་འགྱུར་ཏེ། །ཟླ་བ་བྱེ་བ་བདུན་འགྱུར་རོ། །ཞེས་དང༌།
རྡོ་རྗེ་རྩེ་མོ་རུ། རཀྵ་ཡིས་ནི་བྱེ་བ་གཉིས། །པདྨའི་བྱེ་བ་བརྒྱ་འགྱུར་རོ། །སུ་ཏྲེ་ཛི་ཧ་གྲངས་མེད་དོ། །
ཅེས་ཞེས)སོགས་དང༌། ནོར་བུ་རྒྱས་པའི་གཞལ་མེད་ཁང་གི་གཟུངས་ལས། ཨོཾ་རུ་ཙི་རཱ་མ་ཎི་པྲ་
བརྟ་ཡ་ཧཱུཾ། སྔགས་འདི་བགྲང་ཕྲེང་ལ་ལན་བདུན་བཏབ་ནས་བཟླས་ན། དེ་བཞིན་གཤེགས་པ་
294



པོད་དང་པོ།
བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
ཐམས་ཅད་ཀྱི་སྐུ་གསུངས་ཐུགས་ཀྱི་སྙིང་པོ་བྱེ་བ་ཕྲག་བརྒྱ་སྟོང་སྙེད་བཟླས་པར་འགྱུར་རོ། ། ཞེས་
དང༌། ཀྱེ་རྡོར་འབུམ་ཕྲག་ལྔ་པར། ཡེ་ཤེས་སྨྲ་བ་པོ་རྣམས་ལ། །ཡེ་ཤེས་གཅིག་པུས་ལས་ཀུན་བྱེད། །
བཟླས་མེད་ཕྲེང་བ་མེད་པ་དང༌། །སྦྱིན་བསྲེག་སྔགས་དང་མཆོད་པ་མེད། །བསམ་གཏན་ཙམ་གྱི་
ལས་ཀུན་ནི། །རྣལ་འབྱོར་པ་ལ་འགྲུབ་པར་འགྱུར། །ཞེས་དང༌། དམིགས་པ་ཁམས་གསུམ་རྒྱ་ཐེག་
གི་བཟླས་པ་དང༌། དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་རྣམ་པར་རྒྱལ་བ་ཞེས་བྱ་བའི་
གཟུངས་རྟོག་པ་དང་བཅས་པ་ལས། ཟླ་བ་གཞན་རེ་རེ་ལ་མཆོད་པ་ཉིས་འགྱུར་དུ་བྱས་ལ་བརྒྱད་
བརྒྱའོ། །བཟླས་པ་བྱ་བ་ནི་རང་ངམ་རང་དང་འདྲ་བས་བྱའོ། །ཞེས་ལན་གསུམ་གསུངས་སོ། །རིགས་
པས་ཀྱང་འདི་འགྲུབ་སྟེ། དཔེར་ན་བཀའ་འགྱུར་བརྒྱ་ཚར་བསྒྲགས་པ་བཞིན་ནོ། །གཞན་ཡང་རྒྱུད་
ནས་བཤད་ཚད་རང་གིས་ལག་ལེན་ལ་ཐེབས་པ་དགོས་ན། དོན་ཞགས་རྒྱུད་ཆུང་ལས། དོན་ཡོད་
ཞགས་པའི་གཟུངས་རིངས་ཉིན་རེ་བཞིན་དུས་གསུམ་དུ་ལན་བརྒྱ་རྩ་བརྒྱད་བཟླས་པར་བྱ། ཞེས་
བཤད་པ་སུས་བཟླ་ནུས། བཟླ་མི་ནུས་པའི་ཕྱིར། དོན་ཞགས་རྒྱུད་ཀྱང་ཆོས་མ་ཡིན་ཟེར་རམ། ཡང་
འཁོར་གྱི་བསྙེན་པ་མ་སོང་ཡང་། གཙོ་བོའི་སོང་པས་ཁྱབ་པ་ཡང་སྲིད་དོ། །
རྣལ་འབྱོར་ཡན་ལག་དྲུག་གི་དོན་རྣམས་ཀྱང༌། གསང་བ་འདུས་པའི་རྒྱུད་དང་འགལ་བར་
སྣང་། དེ་དོན་ཉམས་སུ་བླང་བའི་རིམ་པ་ཡང་། ཀླུ་སྒྲུབ་ཡབ་སྲས་ལུགས་ལས་ཕྱི་རོལ་གྱུར། །འདུས་
པ་དགྱེས་རྡོར་བདེ་མཆོག་ལ་སོགས་པ། ས་ར་ཧ་སོགས་གྲུབ་ཆེན་རྣམས་ཀྱིས་བླངས། །ཀླུ་སྒྲུབ་ཡབ་
སྲས་ལ་སོགས་མཁས་རྣམས་ཀྱིས། །བཤད་ཅིང་དེ་དོན་ཉམས་སུ་བླངས་པས་གྲོལ། །ཁྱེད་ཀྱི་འདི་
ལ་(ལེན་（ལན)བྱེད་ཚད་མ་གང་། །དེ་དོན་ཉམས་སུ་བླངས་པས་སུ་ཞིག་གྲོལ། །ཆེན་པོ་རྣམས་ལ་
ཚད་མར་མ་གྲགས་ཕྱིར། །དུས་ཞབས་ལ་སོགས་ཚད་མའི་སྐྱེས་བུ་མིན། །ཤམ་བྷ་ལ་ཡི་རིགས་ལྡན་
ལ་སོགས་པ། །བསྒྲུབ་བྱ་ཡིན་ཕྱིར་ཁྱེད་ཀྱི་སྒྲུབ་བྱེད་མིན། །དེ་ལྟར་ཉེས་པའི་ཚོགས་ཀུན་མཐོང་
གྱུར་ཀྱང་། །ད་དུང་འདི་ལ་མངོན་ཞེན་མི་(བཟློག་（ལྡོག)ན། །འདི་ཡི་སྒྲུབ་བྱེད་དོན་དུ་མནའ་ཆུ་
འཐུང། །དེ་ལས་གཞན་པའི་སྒྲུབ་བྱེད་ཡོད་རེ་ཀན། །འདི་དག་འདི་ཡི་ཉེས་པ་ཕྱོགས་ཙམ་ཡིན། །
ཞིབ་མོར་དཔྱད་ན་གནོད་བྱེད་མཐའ་ཡས་སོ། །གང་དག་འདི་ལ་མངོན་ཞེན་ཡོད་རྣམས་ཀྱིས། །རྣམ་
པར་དཔྱོད་ལ་འདི་ཡི་ལན་ཐོབ་ཤིག །འདུན་དང་ཞེ་སྡང་འཇིགས་དང་(རློམ་(རྨོངས》པ་ཡི། །འགྲོ་
༡95



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
བ་བཞི་ཡིས་འདི་ལ་ལན་འདེབས་ན། །བླུན་པོ་རང་གི་དེ་ཉིད་སྟོན་པར་ཟད། །ཁྱི་ཕག་མི་གཙང་ཟ་
བ་སུ་ཡིས་ཁེགས། །ཚིག་རྩུབ་དུག་མདའི་མདེ་རྩེ་མི་སྟོན་ཅིང་། །ཁྲོ་གཉེར་ལྡན་པའི་བཞིན་རས་མི་
སྡུད་པར། །གལ་ཏེ་རྩོད་པར་བཟོད་པ་ཡོད་ན་ཡང་། །རྩོད་པར་བགྱིའོ་རྩོད་པའི་སྐབས་ཕྱེ་ཤིག །
འོན་ཀྱང་འཕགས་པས་མཛད་དམ་མིན་ཡང་སླ། །ལེགས་པར་བཤད་པའང་མང་དུ་སྣང་བས་ན། །
ཐར་འདོད་རྣམས་ཀྱི་འཇུག་ངོགས་མ་ཡིན་ཞེས། །ཁོ་བོ་འདི་ལ་གཅིག་ཏུ་སྐུར་མི་འདེབས། །དེ་ལྟ་
ན་ཡང་བློ་ཆུང་ཐོས་མེད་འགའ། །འདི་ཡི་ཚིག་ཕྲེང་ལྦུ་བས་ལེགས་ངོམས་ཏེ། །ཆེན་བོ་དག་ལའང་
བརྙས་པ་བྱེད་མཐོང་བས། །དེ་དག་ངན་རྟོག་བཟློག་ཕྱིར་ངས་འདི་བྱས། །
ཞེས་པའི་ལན་ཕལ་ཆེར་འགལ་བའི་ཕྲེང་བར་བརྗོད་ཟིན་ཅིང་། དུས་འཁོར་གྱི་སྦྱོར་དྲུག་དང༌།
གསང་འདུས་ཀྱི་སྦྱོར་དྲུག་འཐུན་[མཐུན་པ་མེད་ཅེས་པ་འདི་ལེགས་པར་སེམས་རྣལ་དུ་ཕབ་ནས་
གཟིགས་འཚལ། དེ་ཡང་གསང་བ་འདུས་པའི་རྒྱུད་ཕྱི་མ་ལེའུ་བཅོ་བརྒྱད་པར། དངོས་གྲུབ་ཐ་མ་ཇི་
ལྟ་བུ། །དེ་བཞིན་མཆོག་ཀྱང་ཇི་ལྟ་བུ། །(དེ་ལ་ཐབས་ནི་རྣམ་པ་དུ། །དེ་བཞིན་ཐབས་བྱུང་ཇི་ལྟ་
བུ༑ ༑)ཞེས་ཞུས་པའི་ལན་དུ། མི་སྣང་ལ་སོགས་དངོས་གྲུབ་ནི། །ཐུན་མོང་(ཐ་མལ)པ་ཞེས་བཤད་
པ་ཡིན། །སངས་རྒྱས་ཉིད་བསྒྲུབ་སངས་རྒྱས་ཀྱིས། །དངོས་གྲུབ་མཆོག་ཅེས་གསུངས་པ་ཡིན། །
ཐབས་ནི་རྣམ་པ་བཞི་པོ་གང༌། །བྱང་ཆུབ་རྡོ་རྗེ་ཅན་གྱིས་གསུངས། །རྣལ་འབྱོར་རྒྱུད་ནི་ཐམས་
ཅད་དུ། །རྣལ་འབྱོར་པ་ཡིས་རྟག་པར་བསྔགས། །བསྙེན་པའི་ཆོ་ག་དང་པོ་སྟེ། །ཉེ་བར་བསྒྲུབ་པ་
གཉིས་པ་ཡིན། །བསྒྲུབ་པ་གང་ཡིན་གསུམ་པ་ཡིན། །བསྒྲུབ་པ་ཆེན་པོ་བཞི་པའོ། །ཐུན་མོང་མཆོག་
གི་བྱེ་བྲག་གིས། །བསྙེན་པ་རྣམ་པ་བཞི་རུ་འགྱུར། །རྡོ་རྗེ་བཞི་པོ་ཐུན་མོང་སྟེ། །ཡེ་ཤེས་བདུད་རྩི་
མཆོག་ཡིན་ནོ། །དང་པོ་སྟོང་ཉིད་བྱང་ཆུབ་(ཏེ(སེམས》། །གཉིས་པ་ས་བོན་བསྡུས་པ་ཡིན། །གསུམ་
པ་གཟུགས་ནི་རྫོགས་པ་སྟེ། །བཞི་པ་ཡི་གེ་དགོད་པའོ། །རྡོ་རྗེ་(བཞི་པོ་(རྣམས་བཞི་》འདི་དག་
གིས། །ཐ་མལ་བསྒྲུབ་ལ་བསྙེན་པ་བྱ། །མཆོག་གི་ཡེ་ཤེས་བདུད་རྩི་ཉིད། །སྦྱོར་བ་དྲུག་གིས་བྱ་
བ་ཡི། །བསྙེན་པ་ཡན་ལག་དྲུག་གིས་ནི། །བྱས་པ་བསྒྲུབ་པ་མཆོག་ཏུ་༦འདོད་འགྱུར། །གཞན་དུ་
བསྒྲུབ་པར་གྱུར་ན་ནི། །དངོས་གྲུབ་མཆོག་ནི་འབྱུང་མི་འགྱུར། །སོ་སོར་བསྡུད་དང་བསམ་གཏན་
དང༌། །སྲོག་དང་རྩོལ་བ་དེ་བཞིན་འཛིན། །རྗེས་སུ་དྲན་དང་ཏིང་འཛིན་ཏེ། །སྦྱོར་བ་ཡན་ལག་དྲུག་
296



བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ། །
པོད་དང་པོ།
ཏུ་བཤད། །དབང་པོ་བཅུ་པོ་རྣམས་ཀྱི་ཡང་། །རང་གི་འཇུག་གནས་ཐམས་ཅད་དུ། །འདོད་པ་སོ་
སོར་བསྡུད་(པས་(པ)ནི། །སོ་སོར་བསྡུད་པ་ཞེས་བཤད་དོ། །འདོད་པ་ལྔ་ནི་མདོར་བསྡུས་ནས། །
སངས་རྒྱས་ལྔ་རུ་སྦྱོར་བ་ཡིས། །རྟོག་པ་བསམ་གཏན་ཞེས་བཤད་དེ། །བསམ་གཏན་དེ་ནི་རྣམ་
ལྔར་འགྱུར། །རྟོག་དང་དཔྱོད་དང་དགའ་བ་དང༌། །དེ་བཞིན་བདེ་བ་ཉིད་དང་ནི། །སེམས་ཀྱི་རྩེ་
གཅིག་ཉིད་དག་སྟེ། །ལྔ་པོ་དེར་ནི་བསམ་གཏན་བསྡུ། །གསང་བའི་རྒྱུད་ནི་ཐམས་ཅད་དུ། །རྣམ་
པ་དུ་མར་ཡོངས་བཤད་པ། །གསང་བ་གསུམ་(བྱུང་（འབྱུང》རྟོག་པ་སྟེ། །དེ་ཡི་ལོངས་སྤྱོད་སྤྱོད་
པའོ། །དགའ་བ་འདྲ་བ་གསུམ་པ་སྟེ། །བདེ་བས་བསྡུས་པ་བཞི་པའོ། །ཤེས་དང་ཤེས་བྱ་（འབྱུང་
(བྱུང་》ཟད་པའི། །རང་སེམས་ལྔ་པར་ཤེས་པར་བྱ། །སངས་རྒྱས་ཀུན་དངོས་ཞི་བ་ནི། །འདོད་པ་
ཀུན་ལ་རབ་ཏུ་གནས། །ཡེ་ཤེས་ལྔ་ཡི་རང་བཞིན་དབུགས། །འབྱུང་པ་ལྔ་ཡི་ངོ་བོ་ཉིད། །གོང་བུའི་
གཟུགས་ཀྱིས་ཕྱུང་ནས་ནི། །སྣ་ཡི་རྩེ་མོར་རབ་ཏུ་བརྟག །རིན་ཆེན་ཁ་དོག་སྣ་ལྔ་པ། །སྲོག་དང་རྩོལ་
བ་ཞེས་བྱར་བཤད། །རང་སྔགས་སྙིང་ཁར་བསམས་ནས་ནི། །སྲོག་ནི་ཐིག་ལེར་གྱུར་པར་བཞག །
རང་དབང་རིན་ཆེན་གདགས་པ་ཡི། །གཟུང་བ་འཛིན་པ་ཡིན་པར་བཤད། །(སེམས་འགོག་པ་ཡི་རྡོ་
རྗེ་འགྱུར། །(སེམས་ནི་འགོག་པའི་རྡོ་རྗེ་འགྱུར། །)མཚན་མར་(མ)ཉེར་འཛིན་འབྱུང་བར་འགྱུར།།
མཚན་མའི་ཁམས་ནི་རྣམ་པ་ལྔར། །བྱང་ཆུབ་རྡོ་རྗེས་གསུངས་པ་ཡིན། །སྨིག་སྒྱུ་འདྲ་བ་དང་པོ་
སྟེ༑ ༑དུ་བ་ལྟ་བུ་གཉིས་པ་ཡིན། །མཁའ་སྣང་འདྲ་བ་གསུམ་པ་སྟེ། །མར་མེ་ལྟར་འབར་བཞི་པའོ། །
སྤྲིན་མེད་ནམ་མཁའ་ལྟ་བུ་ནི། །རྟག་ཏུ་སྣང་བ་ལྔ་པའོ། །བརྟན་འགྱུར་རྡོ་རྗེའི་ལམ་ནས་ནི། །ནམ་
མཁའི་ཁམས་སུ་སྤྲོ་བར་བྱ། །རྗེས་དྲན་གང་ཞིག་རྣམ་བསྒོམ་པས། །དེ་དང་འདྲ་(བ་(བར）སྤྲོ་བར་
བྱ༑ ༑རྗེས་སུ་དྲན་པ་ཞེས་བཤད་དེ། །སོ་སོར་སྣང་བ་དེ་ལ་སྐྱེ། །ཐབས་དང་ཤེས་རབ་སྙོམས་འཇུག་
པས། །དངོས་པོ་ཐམས་ཅད་མདོར་བསྡུས་པ། །གོང་བུའི་ཚུལ་གྱིས་བསྡུས་ནས་ནི། །དབུས་སུ་
གཟུགས་ནི་རྣམ་པར་བསྒོམ། །ཡུད་ཀྱིས་ཡེ་ཤེས་རྫོགས་བྱེད་པ། ཏིང་ངེ་འཛིན་ཅེས་[ཞེས་བྱ་བར་
གནས། །སོ་སོར་བསྡུད་(ན་ལ)སྙོམས་འཇུག་ན། །སྔགས་རྣམས་ཐམས་ཅད་བྱིན་གྱིས་རློབ། །
བསམ་གཏན་ཡེ་ཤེས་སྙོམས་འཇུག་ན། །མངོན་ཤེས་ལྔ་པོ་ཐོབ་པར་འགྱུར། །སྲོག་དང་རྩོལ་བས་
ངེས་པར་ནི། །བྱང་ཆུབ་སེམས་དཔའ་རྣམས་ཀྱིས་གཟིགས། །རྟག་ཏུ་འཛིན་པའི་སྟོབས་ཀྱིས་ནི། །རྡོ་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྗེ་སེམས་དཔའ་ཡང་དག་འཇུག །རྗེས་དྲན་མཉམ་པར་སྦྱར་བ་ཡིས། །འོད་ཀྱི་དཀྱིལ་འཁོར་འབྱུང་
བར་འགྱུར། །ཏིང་འཛིན་དབང་གྱུར་ཙམ་གྱིས་ནི། །སྒྲིབ་པ་རྣམས་དང་བྲལ་བར་འགྱུར། །ཞེས་པ་
ལྟར་རོ། །འཕྱོན་མའི་བུ་བཞིན་འདི་ལ་སུ་ཡིད་རྟོན། །ཞེས་དང་། ཁྱེད་ཀྱིས་འདི་ལ་“ལེན་ལན》་བྱེད་
ཚད་མ་གང་། །ཞེས་པ་དང་། དེ་དོན་ཉམས་སུ་བླངས་པས་སུ་ཞིག་གྲོལ། །ཞེས་པ་མི་མཐད་དེ། སྤྱན་
རས་གཟིགས། ཕྱག་ན་རྡོ་རྗེ། རྡོ་ རྗེ་སྙིང་པོ། འཇམ་དཔལ། ཤྭ་བ་རི་པ། ནཱ་རོ་པ། དཔེ་མེད་
བསྲུངས། །ཉི་མ་དཔལ་ཡེ་ཤེས། དུས་ཞབས་པ་ཆེ་ཆུང་། བི་བྷུ་ཏི་ཙནྡྲ། ཙི་ལི་པ། པི་ཏོ་བ།
དཔལ་འཛིན་དགེ་བསྙེན། འོད་བྱེད་ལྷ། ཆོས་ཀྱི་འབྱུང་གནས་ཞི་བ། དཱ་རི་ཀ་པ། སཱ་དྷུ་པུ་ཏྲ། ཕ་དམ་
པ༑ པཎ་ཆེན་ཤཱཀྱ་ཤྲཱི། རྗེ་བཙུན་གྲགས་པ་རྒྱལ་མཚན། ས་སྐྱ་པཎ་ཆེན། བླ་མ་འཕགས་པ་མདོར་ན་
རྒྱ་བོད་ཀྱི་མཁས་གྲུབ་མང་པོ་ཅིག་བྱོན་འདུག་པ་འདི་རྣམས་ཐམས་ཅད་ལ་ཁྲོས་པས་སྐུར་པ་་་་་་
འདེབས་པ་འདི་ནི་ཉེས་པ་ཆེན་པོ་སྟེ། ངན་སེམས་བསྐྱེད་པའི་གྲངས་བཞིན་བསྐལ་པར་ནི། །དམྱལ་
བར་གནས་པར་འགྱུར་ཞེས་ཐུབ་པས་གསུངས། །ཞེས་དང་། བསྐལ་པ་སྟོང་དུ་བསགས་པ་ཡི། །
སྦྱིན་དང་བདེ་གཤེགས་མཆོད་ལ་སོགས། །ལེགས་བཤད་གང་ཡིན་དེ་ཀུན་ཡང༌། །ཁོང་ཁྲོ་གཅིག་
གིས་འཇོམས་པར་བྱེད། །ཅེས་སོགས་དང་། བསླབ་བཏུས་དང༌། མདོ་ཀུན་ལས་བཏུས་སོགས་ཞིབ་
པར་གཟིགས་འཚལ་ལོ། ། དུས་ཞབས་ལ་སོགས་ཚད་མའི་སྐྱེས་བུ་མིན། །ཞེས་པ་(ཤིན་ཏུ་）མི་
འཐད་དེ། （གཞན་ལ་འང་བླ་མ་བརྒྱུད་པའི་ལོ་རྒྱུས་ལས་ནི་མི་འདུག འདི་ལའང་བླ་མ་བརྒྱུད་པའི་
ལོ་རྒྱུས་གདའ་བས་ལོ་རྒྱུས་ཐམས་ཅད་བརྫུན་ནི་མིན་མཆི། དཔལ་ཤྭ་བ་རི། ནཱ་རོ་པ། པཎ་ཆེན་
ཤཱཀྱ་ཤྲཱི་ལ་སོགས་པ་དུས་འཁོར་གྱི་ཆ་ལག་མང་དག་བྱས་གདའ་བ་འདི་རྣམས་བརྫུན་ཁོ་ན་ལགས་
སམ། དམ་པ་རང་ཉིད་ཀྱིས། སེང་གེ་རྫོང་དུ་རྟེན་འབྲེལ་བལྟས། །འཇམ་པའི་དབྱངས་དང་བཀའ་
སྒྲོས་བྱས། །ལྔ་བཅུ་རྩ་ལྔའི་ཅོད་པན་འདི། །བོད་ཁ་བ་ཅན་དུ་འཕྱར་བ་ཡིན། །ཞེས་གསུངས་པ་
མཐུན་པར་ནུས་པ་ལུང་གི་བརྒྱུད་པར། སློབ་དཔོན་ཀླུ་ཡི་བྱང་ཆུབ་ནི། །སྦྱོར་བ་ཡན་ལག་དྲུག་ལ་
མཁས། །ཞེས་དང་། བདེ་བ་ཉམས་ཀྱི་རྒྱུད་པར། སློབ་དཔོན་ཆེན་པོ་དུས་ཀྱི་ཞབས། །དུས་ཀྱི་འཁོར་
ལོའི་ཆོས་ལ་མཁས། །ཞེས་དང་། རྡོ་རྗེ་གདན་གྱི་གནས་མཆོག་ཏུ། །སློབ་དཔོན་དུས་ཀྱི་ཞབས་ལ་
ནི༑ ༑དུས་འཁོར་དབང་ཞུས་རྒྱུད་ཀྱང་གསན། །གཉིས་མེད་དོན་ལ་ངེས་ཤེས་སྐྱེ། །ཞེས་སོ། །དམ་པ་
298



པོད་དང་པོ།
བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
རང་གིས་ཀྱང་། ཡར་ལུངས་སོ་སྨད་དུ་སྔོག་སྟོན་འཕན་རྒྱལ་ལ་དུས་འཁོར་གསུངས། ཉང་གི་ནཾ་
སྣང་སྟོན་པ་ལ་དུས་འཁོར་སྦྱོར་དྲུག་གནང་བྱ་བ་གདའ་བས། ཐམས་ཅད་ཀྱང་བརྫུན་འབིག་མ་
ཡིན་མཆི། དུས་ཞབས་པ་དེ་ཡང་དགའ་ཚད་པ་གཅིག་ཡིན་ནམ་བསམ་ལགས། ཡང་བརྡའི་སྦྱོར་
བ་ཡན་ལག་དྲུག་སྟོན་པའི་གླུ་ཞིག་གྲུབ་ཆེན་ཤ་བ་རི་དབང་ཕྱུག་གིས་དམ་པ་ལ་དངོས་སུ་གནང་
གདའ་བས་དམ་པ་ཡང་ཚད་ལྡན་གྱི་སྐྱེས་བུ་གཅིག་ཡིན་མཆི། གང་ལྟར་ཡང་བརྟག་ནས་གསུང་
འཚལ་ལོ(ཤ་བ་རི་དང༌། དུས་ཞབས་པ་ལས་སྦྱོར་དྲུག་ལ་སོགས་པའི་ཆོས་དམ་པས་ཐོབ་ཚུལ།
དམ་པ་ རང་གིས་གཞན་ལ་སྦྱོ་དྲུག་ གསུངས་ཚུལ་རྣམས་ཟུར་དུ་བྲིས་པས་དེར་གཟིགས་ཤིག)
གཞན་ཡང་གྲུབ་མཐའ་བཞི་སངས་རྒྱས་ཀྱིས་མ་གསུངས། དུས་འཁོར་དང་སེམས་འགྲེལ་བསྐོར་
གསུམ་ལ་སོགས་ཆོས་མིན། དེ་ཉམས་སུ་ལེན་པའི་བླ་མ་སློབ་དཔོན་སོགས་གང་ཟག་རྣམས་བླུན་
པོ་ཡིན། ཞེས་སོགས་ཀྱི་ཆོས་སྤོང་གི་ལས་ཆེན་པོ་སོག་པ་འདི་ནི། བདག་གིས་ཤིན་ཏུ་མ་ཕོད་(དེ)།
འཕགས་པ་རྣམ་པར་འཐག་པ་ཐམས་ཅད་བསྡུས་པའི་མདོ་ལས། འཇམ་དཔལ་གང་ལ་ལ་དེ་
བཞིན་བཤེགས་པས་གསུངས་པའི་ཆོས་ལ་ལ་ནི་བཟང་པར་འདུ་ཤེས་ལ། ལ་ལ་ནི་ངན་པར་འདུ་
ཤེས་ན་དམ་པའི་ཆོས་སྤོང་བའོ། །ཞེས་སོགས་མང་པོ་དང་། གང་ཞིག་ཆོས་ལ་ཡིད་ནི་སྡང་བ་དེ་
ལ་ཐར་པ་ག་ལ་ཡོད། །ཅེས་སོགས་དང་། ཡིད་ཀྱི་རང་བཞིན་ཉེས་པ་གདུག་པ་སྟེ། །མི་རིགས་པ་ཡི་
གཟུགས་ལའང་མི་རིགས་ན། །ཐེ་ཚོམ་ཟ་བའི་ཆོས་ལ་སྨོས་ཅི་དགོས། །དེ་ཕྱིར་བཏང་སྙོམས་བཞག་
ལ་ཉེས་པ་མེད། །ཅེས་དང་། ཆོས་ཀྱི་མཚན་ཉིད་ཡོད་དང་མེད་པ་དང་། །མི་ཤེས་མཐོང་བ་མེད་པར་
རྒྱུ་བཞི་ཡིས། །རྣམ་དབྱེ་སྨྲ་བའི་ཁ་ནི་བདུད་ཀྱིས་ཕྱེ། །ཞེས་སོགས་མང་དུ་གསུངས་ཤིང༌། སེམས་
ཅན་ཐམས་ཅད་ལ་གནོད་པ་(སྐྱེལ(བསྐྱེལ》བའི་(གཏོང་ （གཏོགས》འདོད་པ་དེ། ཁྱེད་ལ་ཡང་
སྐབས་སུ་ཉེ་བར་(འབྱུང་(བྱུང་)བའི་རིགས་སུ་གདའ་བས་དཀོན་མཆོག་ལ་གསོལ་བ་དུང་་་་་་་་
འདེབས་པ་གལ་ཆེ། གཞན་ཡང་དཔལ་བདེ་མཆོག་འབྱུང་བའི་རྒྱུད་ལས། མོས་པ་དུ་མའི་སེམས་
ཅན་ལ། །སྤྱོད་པ་སྣ་ཚོགས་སྟོན་མཛད་དེ། །སྣ་ཚོགས་ཚུལ་གྱིས་འདུལ་བ་ལ། །ཐབས་ཀྱང་ཡང་དག་
བསྟན་པ་ཡིན། །ཟབ་མོའི་ཆོས་ནི་བསྟན་པ་ལ། །གང་ཞིག་མོས་པར་མ་གྱུར་ཀྱང་། །སྨད་པ་དག་ཏུ་
མི་བྱ་སྟེ། །སྟོང་ཉིད་སྙིང་རྗེ་མི་ཕྱེད་པའི། །ཆོས་ཉིད་ཐམས་ཅད་བསམ་མི་ཁྱབ། །(སང་རྒྱས་རོལ་བ་
299



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བསམ་མི་ཁྱབ། །མཁའ་འགྲོ་མ་ཡི་ཚོགས་བསྟེན་པའི། །ཧེ་རུ་ཀ་དཔལ་ཡང་དག་སྦྱོར། །སེམས་
ཅན་མོས་པས་འཇུག་པ་རྣམས། །དེ་དག་ཀུན་ལ་དགའ་བ་སྟེ། མཁའ་འགྲོ་ཀུན་དང་མཉམ་སྦྱོར་
བའི། །ཧེ་རུ་ཀ་དཔལ་གོ་འཕངས་གནས། །ཞེས་དང༌། བདེ་མཆོག་རྩ་རྒྱུད་ཀྱི་ལེའུ་ང་གཅིག་པར་
ཡང་འདི་དང་འཐུན་[མཐུན་པར་གསུངས་ཤིང༌། རྣམ་པར་འཐག་པ་ཐམས་ཅད་བསྡུས་པའི་མདོ་
ལས། འདི་ལ་མི་བླུན་པོ་ཁ་ཅིག་དེ་བཞིན་གཤེགས་པའི་ཐབས་ལ་མཁས་པ་མི་ཤེས་ཤིང་། ཁོང་དུ་
མ་ཆུད་པ། ལྡེམ་པོའི་ངག་ལ། འདི་སྐད་དུ་འདི་ནི་རུང་ངོ༌། །འདི་ནི་མི་རུང་ངོ་ཞེས་ཟེར་ཏེ། དེ་ལྟ་
བུ་དེ་དག་ནི་དམ་པའི་ཆོས་སྤོང་བ་ཡིན། །དེ་དག་ནི་དེ་བཞིན་གཤེགས་པ་ལ་སྐུར་པ་འདེབས་པ་
ཡིན་ཏེ། རྒྱུ་དེས་ན་དེ་དག་ནི་སེམས་ཅན་དམྱལ་བ་པ་ཞེས་ང་འཆད་དོ། །ཞེས་སོགས་མང་པོ་དང་།
དེ་ལྟ་བས་ན། བྱང་ཆུབ་སེམས་དཔའ་འདི་ལ་བསླབས་ནས། ཕྱིས་ཆོས་བསྟན་པར་བྱ་སྟེ། དེ་ལྟར་དེ་
མ་སྨོས་པར་འགྱུར་རོ། །ཞེས་སོགས་གསུངས་པ་རྣམས་ཀྱང་གཟིགས་པར་ཞུ། མི་རིགས་པའི་ཚུལ་
གཞན་ཡང་། ཝེན་ཚེག་གིས། དང་པོ་ནི། སློབ་དཔོན་བྷ་བྱ་ལ་སོགས་པས་འདི་སྐད་དུ། བདེན་པ་
བཞིའི་ཆོས་ཀྱི་འཁོར་ལོ་དང་པོ་ནི། ཉན་ཐོས་ཀྱི་གསུང་རབ་ཡིན་ཏེ། སེམས་ཅན་སྟོང་པ་འབའ་
ཞིག་སྟོན་ཅིང་ཆོས་སྟོང་པ་ཉིད་སྟོན་པ་མ་ཡིན་པའི་ཕྱིར་ཟབ་པ་མ་ཡིན་ནོ། ། གཉིས་པ་མཚན་མ་
དང་བཅས་པའི་ཐེག་པ་ཆེན་པོ་འདི་ལྟ་སྟེ།)འཕགས་པ་དགོངས་པ་ངེས་པར་འགྲེལ་པ་ལ་སོགས་
པ་ལས། ངོ་བོ་ཉིད་གསུམ་ལ་སོགས་པ་སྟོན་ཅིང་། དམིགས་པ་དང་བཅས་པའི་ཕྱིར། ཤིན་ཏུ་ཟབ་པ་
(མ)ཡིན་ནོ། །གསུམ་པ་མཚན་མ་མེད་པའི་ཐེག་པ་ཆེན་པོ་འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་
པ་རྣམས་ལས། ཆོས་རྣམས་སྟོང་པ་ཉིད་དུ་སྟོན་ཅིང་དམིགས་པ་མེད་པའི་ཕྱིར་ཤིན་ཏུ་ཟབ་པ་ཡིན་
ནོ་ཞེས་སོ། །གཉིས་པ་ནི་སློབ་དཔོན་ཆོས་སྐྱོང་ལ་སོགས་པས་མདོ་སྡེ་དགོངས་འགྲེལ་ལ་སོགས་
པ་》ལ་བརྟེན་ནས། འདི་སྐད་དུ། དང་པོ་ནི་འཕགས་པའི་བདེན་པ་བཞི་བསྟན་ཏོ། །དེའི་འོག་ཏུ་
མཚན་ཉིད་མེད་པ་བསྟན་ཏོ། །ཐ་མར་ནི་ངེས་པའི་དོན་བསྟན་ཏེ། བདེན་པ་བཞིའི་ཆོས་ཀྱི་འཁོར་
ལོའི་དོན་སྔར་བཤད་པ་བཞིན་ནོ། ། ཆོས་ཀྱི་འཁོར་ལོ་ཕྱི་མ་གཉིས་ནི་མཚན་ཉིད་མེད་པ་(པར)་
སྟོན་པས་དོན་ལ་ཟབ་མི་ཟབ་ཅེས་པ་བསྟན་(སྟོན》དུ་མེད་དོ། །ཞེས་སོགས་ལྟར། མདོ་སྡེ་དགོངས་
འགྲེལ་དང་། (ཐེག་པ་(ཐུགས་རྗེ་ཆེན་པོ་བསྟན་པའི་མདོ་ལ་སོགས་(པ་
》དང༌། སངས་རྒྱས་ལ་སྐྱོན་
300



པོད་དང་པོ།
བྱང་ཆུབ་སེང་གེ །
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
འཛིན་ཅིང་། ཐོགས་མེད་ལྟ་བུ་ལ་སྔར་ལྟར་ངོ་ཚ་དང་ཁྲེལ་མེད་པ། ཞེས་སྨྲ་བའི་གསུང་ལ་གང་བྱུང་
ཚད་མར་བཟུང་། （འཇུག་པ་ལས།)འདི་ལས་གཞན་ན་ཆོས་འདི་ནི། །ཇི་ལྟར་མེད་པ་དེ་བཞིན་དུ། །
འདིར་འབྱུང་ལུགས་ཀྱང་གཞན་ན་ནི། །མེད་ཅེས་མཁས་རྣམས་ངེས་པར་མཛོད། །ཅེས་དང་། ཀླུ་
སྒྲུབ་བློ་མཚོ་ཤིན་ཏུ་རྒྱ་ཆེའི་ཁ་དོག་གིས་འཇིགས་པས། །སྐྱེ་བོས་ལུགས་བཟང་གང་དག་རྒྱང་རིང་
སྤངས་པས། ཞེས་པའི་འགྲེལ་པར། གལ་ཏེ་གནས་བརྟན་དབྱིག་གཉེན་དང་། ཕྱོགས་ཀྱི་གླང་པོ་དང༌།
(སློབ་དཔོན་》ཆོས་སྐྱོང་ལ་སོགས་པ་བསྟན་བཅོས་རྣམས་ཀྱི་མཛད་པ་པོ་བྱོན་ཟིན་པར་གྱུར་པ་དེ་
དག་གིས་ཀྱང་ཡི་གེ་ཙམ་ཐོས་པས་འཇིགས་ཏེ། རྟེན་ཅིང་འབྲེལ་པར་འབྱུང་བའི་དོན་ཕྱིན་ཅི་མ་
ལོག་པར་སྟོན་པ་འདི་ཡོངས་སུ་སྤངས་སམ་ཞེ་ན། དེ་སྐད་དུ་སྨྲའོ་ཞེས་དང་། འདི་ནི་གསན་རྒྱ་ཆེ་
ཡང་གཞན་གྱི་ཐུགས་སུ་ཆུད་མི་འགྱུར། ཞེས་སོགས་གསུངས་པའི་ཟླ་བ་གྲགས་པ་ལ་ཚད་མར་
བཟུང་ནས། སངས་རྒྱས་ནས་མཁས་གྲུབ་མང་པོའི་བར་ལ་དགག་པ་སྣ་ཚོགས་མཛད་པ་འདི་ནི་མི་
རིགས་ཏེ། སསྐྱ་པཎྜི་ཏས་ཀྱང་། ཁ་ཅིག་སངས་རྒྱས་གསུང་རབ་ནི། །ངེས་དོན་གཅིག་པུ་ཁོ་ན་
ཡིན། །དགོངས་པ་དང་ནི་ལྡེམ་དགོངས་དང་
། །ཇི་བཞིན་ཇི་བཞིན་མ་ཡིན་པའི། །སྒྲ་ཡང་གཉིས་སུ་
གསུངས་པ་མེད། །གལ་ཏེ་གསུངས་ན་སངས་རྒྱས་ཀྱང་། །བརྫུན་གསུང་བར་ནི་ཐལ་འགྱུར(ཟེར
（ཞེས)། །བདག་གིས་ངེས་དོན་དྲང་དོན་ལས། །སོགས་པ་རྣམ་བཞག་དུ་མ་མཛད། །དེ་ལ་སྡེ་སྣོད་མི་
ཤེས་པའི། །སྐྱེ་བོ་འགའ་ཞིག་བདག་ལ་རྒོལ། །གང་བདེན་ཁྱོད་ཀྱིས་གཟིགས་སུ་གསོལ། །ཞེས་དང་།
རྟོག་གེ་བ་ཁ་ཅིག སློབ་དཔོན་ཟླ་བ་གྲགས་པ་དང་འཐུན་མཐུན]པར། ཞེས་སོགས་དགག་པ་མཛད་
པ་དང་། དབུ་མ་བདེན་གཉིས་ལས། རྩོད་ངན་གྲགས་པ་ཁ་ཅིག་ནི། །ཡང་དག་པར་དངོས་མ་སྐྱེས་
པ༑ ༑མོ་ཤམ་[གཤམ]བུ་ལ་སོགས་བཞིན་དུ། །ཀུན་རྫོབ་ཏུ་ཡང་མི་སྐྱེ་ཟེར། །ཞེས་སོགས་དགག་པ་
གསུངས་པའི་ཕྱིར་རོ། །དེ་ལྟ་ན་ཡང་བློ་ཆུང་ཐོས་མེད་འགའ། །འདི་ཡི་ཚིག་ཕྲེང་དབུ་བས་ལེགས་
ངོམས་ཏེ། །ཆེན་པོ་དག་ལའང་བརྙས་པ་བྱེད་མཐོང་བས། །དེ་དག་ངན་རྟོག་བཟློག་ཕྱིར་ངས་འདི་
བྱས། །ཞེས་པ་ལ་སྔར་བརྗོད་པ་ལྟར། སངས་རྒྱས་ནས་བཟུང་སྟེ། དིང་སང་གི་རྒྱ་བོད་ཀྱི་མཁས་
གྲུབ་འདི་ཙམ་ཞིག་གི་བློ་ཆུང་ཐོས་མེད་དང༌། (རེད་འདའ་བ་(སློབ་དཔོན་》གཞོན་བློའི་བློ་ཆེན་ཐོས་
མང་འདི་ནི་ངོ་མཚར་བས་ཀྱང་ཆེས་ངོ་མཚར་ཆེའོ། །
301



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དེ་ཕྱིར་བདག་གིས་ཅུང་ཟད་དཔྱོད་པ་འདི། །གཅིག་ཏུ་བསྟན་ལ་སེམས་པ་མ་རྟོགས་པ། །
གྲགས་པ་འདོད་པའམ་གཞན་ལ་ཕྲག་དོག་གིས། །སྨྲས་ན་བཀའ་བསྲུངས་རྣམས་ཀྱིས་བཀའ་ཡིས་
ཆོད། །
ཅེས་པ་ལ། གཅིག་ཏུ་བསྟན་པ་ལ་བསམ་ནས་དུས་འཁོར་སོགས་ཆོས་ལོག་དུ་བསྒྲུབས་(ནས་
（པས)བསྟན་པ་དཀར་འཇམ་དུ་སོང་ལས་ཆེ། །ཐུབ་པས་ཇི་ལྟར་གསུངས་བཞིན་སྨྲས་ན་སྐྱེ་བོ་ཕལ་
ཆེར་བདག་ལ་གཤེ །ཞེས་པ་ལ། རེ་དོགས་མེད་ཀྱིས་གཞན་དོགས་མཛོད། ། གཞན་དང་རྗེས་སུ་
མཐུན་པར་སྨྲས་ན་ཁོ་བོ་གཡང་སར་ལྷུང་དུ་དོགས། །ཞེས་པ་དེ་ལ། དེ་ལ་ནན་(ཐུར་(དུར་》བསྐྱེད་
མཛོད་ཅིག དེ་ལྟར་བདག་དང་གཞན་གྱི་ཕྱོགས་ལ་གཟུ་བོར་གནས་པའི་དཔང་པོ་གཞན། མ་རྙེད་
ཕྱིར་ན་དོན་འདི་རྣམས་ལ་རྒྱལ་བ་སྲས་བཅས་དཔང་མཛོད་ཅིག བསྟན་འཛིན་རྣམས་ལ་ཕྲིན་དུ་
གསོལ་བ་ནོར་བུའི་ཕྲེང་པ་ཞེས་བྱ་བ་འདི་ནི། ཞེས་པ་ལ་འགལ་བའི་ཕྲེང་པར་ནང་འགལ་བསྒྲིགས་
ཚར་རོ། ། ག་བ
ཤཱཀྱའི་དགེ་སློང་གཞོན་ནུ་བློ་གྲོས་ཀྱིས། །ཞེས་པ་ལ། ཤཀྱའི་དགེ་སློང་ཡིན་ན་སངས་རྒྱས་
ཀྱིས་གྲུབ་མཐའ་བཞི་མ་གསུངས་པ་འགལ། དཔལ་ལྡན་ས་སྐྱའི་གཙུག་ལག་ཁང་དུ་སྦྱར་བ(བས)།
（གཙུག་ལག་ཁང་འབགས་པར་མ་གྱུར་ཅིག》དེ་ལྟར་བདག་གིས་ཕན་སེམས་ཀྱི་སྒོ་ནས་ཞེ་ཐག་པ་
ནས་དྲན་བསྐུལ་བྱས་པ་འདི་ལ་(ཅི་ནས་ཀྱང་)གསན་པར་ཞུ། ཅི་ནས་མི་གསན་ནའང་ཐབས་ཟད་
དེ༑ མདོ་རྒྱན་དུ། དམན་པར་（འོས་(མོས》ཤིང་ཁམས་ཀྱང་ཤིན་ཏུ་དམན། །གྲོགས་པོ་དམན་
པ་དག་གིས་ཡོངས་བསྐོར་བ། །ཟབ་ཅིང་རྒྱ་ཆེ་ལེགས་པར་བཤད་པའི་ཆོས། །འདི་ལ་གལ་ཏེ་མོས་
མེད་གྲུབ་པ་ཡིན། །ཞེས་དང༌། ལྷ་ཡི་རྒྱལ་པོས་ཆར་ཕབ་ཀྱང༌། །ས་བོན་མི་རུང་མི་འཁྲུངས་
ལྟར། །སངས་རྒྱས་རྣམས་ནི་བྱོན་གྱུར་ཀྱང་། །སྐལ་པ་མེད་པས་བཟང་མི་མྱོང་། ཞེས་དང་། ཀླུ་སྒྲུབ་
ཀྱིས། དམན་པ་བསོད་ནམས་དམན་པ་ལ། །བཅོམ་ལྡན་འདས་ཀྱིས་ཅི་བགྱིར་མཆིས། །ཇི་ལྟར་
（དམུས་(དམུ)ལོང་ལག་པ་རུ། །རིན་ཆེན་མཆོག་ནི་བཞག་པ་འདྲ། །ཅེས་ཞེས་གསུངས་པ་ལྟར་
རོ། །ཡང་བཤེས་སྤྲིང་ལས། སྔོན་ཆད་བག་མེད་པར་ནི་གྱུར་པ་ལས། །ཕྱིས་ནས་བག་དང་ལྡན་པར་
གྱུར་པ་དེ། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །དགའ་བོ་སོར་ཕྲེང་མཐོང་ལྡན་བདེ་བྱེད་
302



པོད་དང་པོ།
བྱང་ཆུབ་སེང་གེ་
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
བཞིན། །ཞེས་སོགས་ལྟར་རོ། །འོན་ཀྱང་འཁྱོག་པའི་ཚིག་འགའ་སྨྲས་པ་འདི། །བཤེས་གཉེན་རྣམས་
ཀྱི་བློ་ནུས་བལྟས་པ་ཡིན། །ཁྱད་པར་དུས་འཁོར་ཤེས་པར་ཁས་འཆེ་བའི། །མཁས་རློམ་རྣམས་ལ་
ཅི་ཟེར་བལྟས་པ་ཡིན། །གསུངས་ན་ཤིན་ཏུ་ལེགས་སོ་ལེགས་སོ་ལེགས་སྐྱེམ་ཀྱང་བགྱིད་དོ། །གང་
ཞིག་ལུས་ངག་ཡིད་ཀྱི་ལས། །ཐམས་ཅད་ལེགས་པར་ཡོངས་བརྟགས་ཏེ། །བདག་དང་གཞན་ལ་
ཕན་ཤེས་ནས། །རྟག་ཏུ་བྱེད་པ་དེ་མཁས་པ། ཡང་། ཁྱེད་ལ་རྣམས་དཔྱོད་ཀྱི་ཤེས་རབ་དང་ལྡན་
ཞིང༌། ཐུགས་གཟུ་བོར་གནས་ལ། ཐབས་མཁས་ཐུགས་རྗེས་དང་ལྡན་པའི་(བླ་མ།）སློབ་དཔོན།
（དཔོན་པོ།） གྲོགས་མཆེད། བསྟན་པ་དང༌（སློབ་མ་ལ་སོགས་བསྟན་པ་དང་།）སེམས་ཅན་
ལ་སེམས་པའི་མཁས་པ་ཉེ་འཁོར་ན་མེད་པར་ངེས་སོ། །གཞན་ཡང་བདག་གི་འདི་ཁོ་ན་བདེན་གྱི་
གཞན་ནི་གཏི་མུག་གོ་ཞེས་མི་ཞུ་ཡི། ལུང་རིགས་རྣམ་དག་གི་གནོད་པ་ནམ་བྱུང་དུས་（ལྡོག་
བཟློག》ཅིང་། ཞུ་བ་འདི་ཁྱེད་དཔོན་སློབ་ཁོ་ནར་མ་ཟད། གངས་ཅན་གྱི་ཁྲོད་ཀྱི་དགེ་བའི་བཤེས་
གཉེན་རྣམ་དཔྱོད་ཀྱི་བློ་གྲོས་དང་ལྡན་ཞིང་། ཐུགས་གཟུ་བོར་གནས་པ་རྣམས་ཀྱིས་ཀྱང་། གཟིགས་
རྒྱ་ཆེ་ཞིང་ཐུགས་རྒྱལ་ ཆུང་ངུ་མཛད་པར་ ཞུ་ལགས་སོ། །ཞུ་ཡིག་འདི་ལ་ཉེས་པ་གང་མཆིས་
རྣམས། །མཁྱེན་ལྡན་ཐུགས་རྗེ་ཅན་གྱིས་བཟོད་མཛད་ཅིང༌། །ཕན་སེམས་སྨྲས་ལ་སྨད་པའི་ཚིག་
མཆིས་ན། །ལམ་དུ་ཁྱེར་ནས་བཟོད་པ་མཛད་དུ་གསོལ། །དེ་ལྟར་བདག་གིས་ཕན་སེམས་ནམ་
མཁའ་ལས་འོངས་པའི། །རྣམ་དག་ལེགས་བཤད་རྟ་བདུན་རྒྱལ་པོ་འདིས། །འགྲོ་བློའི་ལོག་རྟོག་
མུན་པ་ཀུན་བཅོམ་ནས། །ཡང་དག་སྣང་བའི་དཔལ་རབ་རྒྱས་གྱུར་ཅིག །བདག་ནི་ཚེ་རབས་ཐམས་
ཅད་དུ། །བསྟན་པ་གསལ་བར་བྱེད་པར་ཤོག །བསྟན་པ་གསལ་བར་མ་ནུས་ནའང་། །བསྟན་པའི་
ཁུར་ཆེན་འཁུར་བར་ཤོག །ཁུར་ཆེན་ཁུར་བར་མ་ནུས་ནའང་། །བསྟན་པའི་(ལ)སེམས་ཁྲལ་བྱེད་
པ་དང༌། བསྟན་པ་ཉམས་ཀྱིས་དོགས་པ་ཡི། །བྱ་ར་ཙམ་ཡང་བྱེད་པར་ཤོག །ཞུ་ཡིག་རྣམ་དག་ལུང་
གི་ཕྲེང་པ་ཞེས་བྱ་བ་འདི་ནི། ༧ ཆོས་རྗེ་ཕྱོགས་ལས་རྣམ་པར་རྒྱལ་བའི་དྲུང་ནས་གསུངས་ཡང་ཡང་
བྱོན་པ་དང་། ཤེས་ལྡན་(གྱི་》སྐྱེས་བུ་འགས་ཡང་ཡང་བསྐུལ་ནས། དཀོན་མཆོག་གསུམ་གྱི་བྱིན་
བརླབས་དང་། ཡོངས་འཛིན་དམ་པ་རྣམས་ཀྱི་བཀའ་དྲིན་ལ་བསྟེན་ནས། ལུང་རིགས་གསང་སྔགས་
མན་ངག་གི་ཕྱོགས་ལ་བློ་ཁ་ཅུང་ཟད་ཕྱོགས་པ། ཕྱོགས་མེད་ཀྱི་བྱ་བྲལ་བ་བྱང་ཆུབ་སེང་གེས་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཞུས་པའོ། །（འདིས་བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །ཤུབྷཾ །
གདུལ་བྱའི་བསམ་པ་དང་མཐུན་པར་བཅོམ་ལྡན་འདས་ཀྱིས་ཆོས་གསུངས། ལས་རྒྱུ་འབྲས་
ཀུན་རྫོབ་ཏུ་ཤིན་ཏུ་ཡང་བདེན་ཏེ། རྟེན་ཅིང་འབྲེལ་(པ་བར་འབྱུང་བ་》ཡིན་པའི་ཕྱིར་རོ། །སངས་
རྒྱས་ཀྱི་གྲུབ་མཐའ་བཞིའི་མིང་གསུངས་ཀྱང་། དུས་གསུམ་རྫས་སུ་གྲུབ་པར་འདོད་པ་ལ་སོགས་
(པ་)གསུམ་པོའི་འདོད་པ་ཐུན་མོང་མ་ཡིན་པ་རྣམས་མ་གསུངས། ཨེ་ཝཾ་གི་ཡི་གེ་མེད་པའི་ལན་
སྐབས་སུ་བབ་པ་བྱུང་འདུག ལྗོན་ཤིང་དུད་འགྲོའི་སྐྱེ་གནས་སུ་བཤད་པ་ལ། བརྩད་པའི་ལན་རྒྱུད་
འགྲེལ་གྱི་དགོངས་པ་བཞིན་ལན་ཐེབས་འདུག གླིང་བཞིར་ལའང་དེ་བཞིན་ནོ། །གཞན་ཡང་ཕལ་
ཆེར་རྒྱུད་འགྲེལ་གྱི་དགོངས་པ་བཞིན་བྱུང་སྣང་། འོན་ཀྱང་༦འཁྱོག་པོའི་ཚིག་འགའ་སྨྲས་པ་འདི། །
བཤེས་གཉེན་རྣམས་ཀྱི་བློ་ནུས་བལྟས་པ་ཡིན། །ཁྱད་པར་དུས་འཁོར་ཤེས་པར་ཁས་འཆེ་བའི། །
མཁས་རློམ་རྣམས་ལ་ཅི་ཟེར་བལྟས་པ་ཡིན། །ཞེས་པའི་ཚུལ་དུ་སློབ་དཔོན་གཞོན་བློ་(བས་(བ་）
གསུང་བར་གདའོ། ། །ཤུབྷཾ མཾགྷལཾ། །
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ་འདི་ནས་མཇུག་རྫོགས་སོ། ། །
རྩ་བའི་རྒྱུད་ལ་ཨེ་ཝཾ་ཡིག་གཉིས་མེད། །བསྡུས་པའི་རྒྱུད་ལ་འགལ་བ་དུ་མ་མཐོང༌། །གང་
གིས་བླངས་པའི་ཁུངས་ཀྱང་མི་སྣང་ན། །འཕྱོན་མའི་བུ་བཞིན་འདི་ལ་སུ་ཡིད་སྟོན། །མཁས་པ་
རྣམས་ཀྱིས་དོར་བྱའི་གནས་སུ་བཤད། །དེ་ལ་འཇུག་པ་རང་ཉིད་བླུན་པ་ཡིན། །ཁྱེད་ཀྱིས་འདི་ལ་
ལན་བྱེད་ཚད་ལྡན་གང༌། །དེ་དོན་དམིགས་སུ་བླངས་པས་སུ་ཞིག་གྲོལ། །ཆེན་པོ་རྣམས་ལ་ཚད་
མར་མ་གྲགས་ ཕྱིར། །དུས་ཞབས་ལ་སོགས་ཚད་མའི་སྐྱེས་བུ་མིན། །ཞེས་པ་རྣམས་ཤིན་ཏུ་མི་
མཐད་དེ། །གཞན་ལའང་བླ་མ་རྒྱུད་པའི་ལོ་རྒྱུས་ལས་ནི་མི་འདུག འདི་ལའང་བླ་མ་རྒྱུད་བའི་ལོ་རྒྱུ་
གདའ་བས། ལོ་རྒྱུས་ཐམས་ཅད་བརྫུན་ནི་མ་ཡིན་མཆི། །དཔལ་ཤ་ཝ་རི། ནཱ་རོ་པ། པཎ་ཆེན་ཤཱཀྱ་
ཤྲཱི་ལ་སོགས་པས་དུས་འཁོར་གྱི་ཆ་ལག་ཡང་བྱས་གདའ་བ། འདི་རྣམས་བརྫུན་ཁོ་ན་ལགས་སམ།
དམ་པ་རང་ཉིད་ཀྱིས། སེང་གེ་རྫོང་དུ་རྟེན་འབྲེལ་བལྟས། །འཇམ་པའི་དབྱངས་དང་བཀའ་སྒྲོས་
བྱས། །ལྔ་བཅུ་རྩ་ལྔའི་ཅོད་པན་འདི། །བོད་ཁམས་ཁ་བ་ཅན་དུ་འཕྱར་བ་ཡིན། །ཞེས་གསུངས་པ་
དང་མཐུན་པར། ནུས་པ་རླུང་གི་རྒྱུད་པར། སློབ་དཔོན་ཀླུ་ཡི་བྱང་ཆུབ་ནི། །སྦྱོར་བ་ཡན་ལག་དྲུག་ལ་
304



བྱང་ཆུབ་སེང་གེ
དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བ།
པོད་དང་པོ།
མཁས། །ཅེས་དང༌། བདེ་བ་མྱང་འདས་ཀྱི་རྒྱུད་པར། །སློབ་དཔོན་ཆེན་པོ་དུས་ཀྱི་ཞབས། །དུས་
ཀྱི་འཁོར་ལོའི་ཆོས་ལ་མཁས། །ཞེས་དང་། རྡོ་རྗེ་གདན་གྱི་གནས་མཆོག་དུ། །སློབ་དཔོན་དུས་ཀྱི་
ཞབས་ལ་ནི། །དུས་འཁོར་དབང་ཞུས་རྒྱུད་ཀྱང་གསན། །གཉིས་མེད་དོན་ལ་ངེས་ཤེས་སྐྱེས། །
ཞེས་སོ། །དམ་པ་རང་གིས་ཀྱང་ཡར་ལུངས་པོ་སྨད་དུ། རྔོག་སྟོན་འཕན་རྒྱལ་ལ་དུས་འཁོར་
གསུངས། །ཉང་གི་ནང་གནམ་སྟོན་པ་ལ། བརྡ་ཡིས་སྦྱོར་བ་ཡན་ལག་དྲུག་སྟོན་པའི་གླུ་ཞིག གྲུབ་
ཆེན་ཤ་ཝ་རི་དབང་ཕྱུག་གིས། དམ་པ་ལ་དངོས་སུ་གནང་གདའ་བས། དམ་པ་ཡང་ཚད་ལྡན་གྱི་
སྐྱེས་བུ་གཅིག་ཡིན་མཆི། གང་ལྟར་ཀྱང་བརྟགས་ནས་གསུང་འཚལ་ལོ། །ཧེ་ཧེ་ཧེ་ཧེ། གཅིག་ཞུས་
གྲུབ་སོ། །མངྒལཾབྷཝནྟ། །དགེའོ། །
ཞུ་ཡིག་རྣམ་དག་ལུང་གི་ཕྲེང་བ་འདི་ནས་མཇུག་རྫོགས་སོ།
ཡང་དཔེ་གཅིག་མཚན་བྱང་ལ་ཞུ་ཡིག་དང་གཅིག་ལ་རྩོད་སྤོང་བྲིས་ཡོད། ཡིག་གེ་ནོར་བ་དང་ཆད་པ་མང་བས་མ་ཡིག་ལ་གཟིགས་ནས་དཔྱད་བསྡུར་དགོས་པས།
མ་དཔེ་ནི་འབྲས་སྤུངས་ཀྱི་ཡིག་རྙིང་། ཕྱི་མ་ཀ་རྟགས་ཅན་ཨང་གྲངས་ ༢༩༧ཅན་རྩོད་སྤོང་དང༌། ཕྱི་མ་ཀ་རྟགས་ཅན་ཨང་གྲངས་ ༢ ༧༤ ཅན་ཞུ་ཡིག་ཡིན་ནོ། །
རྟགས་འདི་ནི་[ ]མ་ཕྱི་གཉིས་ལས་ཡིག་ནོར་བཅོས་པས་དཔྱད། །
རྟགས་འདི་ནི་（ )མ་ཕྱི་གཉིས་ལས་ཅིག་ཤོས་ལ་མེད་པའི་ཁ་བསྐང་ཡིན།
རྟགས་འདི་ནི་（ （ )མ་ཕྱི་ཕན་ཚུན་ཡི་གེ་དོན་གཅིག་ཀྱང་ཚིག་མི་འདྲ་བའི་འདམས་རྟགས་ཡིན།
305



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
༄༅། །བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་
གྲུབ་མཐའ་རབ་གསལ་ཞེས་བྱ་བ་
བཞུགས་སོ། །
༄༅། །ན་མོ་རཏྣ་ཏྲ་ཡཱ་ཡ། ལོ་ཀི་ཤྭ་ར་ཡ་ན་མོ་ན་མཿ བཀའ་བསྡུ་ལྔ་བ་མཐའ་བྲལ་དབུ་མ་ཆེན་
པོའི་གྲུབ་མཐའ་རབ་གསལ་ཞེས་བྱ་བ། ལྷག་པའི་ལྷར་གྱུར་སྤྱན་ རས་གཟིགས་ལ་ཕྱག་འཚལ་ལོ།།
མཁྱེན་པ་མཐའ་ཡས་མི་འཇིགས་སྤོབས་པ་བརྙེས། །མ་འདྲེས་ཆོས་མངའ་མཁའ་ལྟར་སྐྱེ་འཇིག་
བྲལ། །གདོད་ནས་ལྷུན་གྲུབ་མཐར་ཐུག་མི་བསླུ་བ། །དོན་དམ་ཆོས་ཀྱི་སྐུ་ལ་སྐྱབས་སུ་མཆི། །སྒྲ་
བརྙན་ལྟ་བུའི་དྲུག་ཅུའི་དབྱངས་སྙན་སྒྲོགས། །སྒྱུ་མ་ལྟ་བུའི་མཛད་པ་དཔག་ཡས་སྟོན། །རྨི་ལམ་ལྟ་
བུའི་སེམས་ཅན་སྒྲོལ་མཛད་པའི། །གནས་སྐབས་བསླུ་མེད་གཟུགས་ཀྱི་སྐུ་ལའང་སྐྱབས། །ཆོས་ཀྱི་
དབང་ཕྱུག་རྒྱལ་ཚབ་བྱམས་པ་མགོན། །མཁྱེན་རབ་དབང་ཕྱུག་རྗེ་བཙུན་འཇམ་པའི་དབྱངས། །
ཐུགས་རྗེའི་དབང་ཕྱུག་མགོན་པོ་སྤྱན་རས་གཟིགས། །མཐུ་སྟོབས་དབང་ཕྱུག་རྣམས་ལ་ཕྱག་འཚལ་
ལོ༑ །དྲང་དོན་ངེས་དོན་འབྱེད་མཁས་ཐོགས་མེད་མཆེད། །བདེན་གཉིས་རྣམ་དབྱེ་འབྱེད་མཁས་ཀླུ་
སྒྲུབ་སྲས། །ཚུལ་དང་ཚུལ་མིན་འབྱེད་མཁས་ཕྱོགས་གླང་གྲགས། །ཤིང་རྟའི་སྲོལ་འབྱེད་རྣམས་ལ་
ཕྱག་འཚལ་ལོ། །རྒྱལ་བའི་བཀའ་དང་བསྟན་བཅོས་དྲི་མེད་རྣམས། །བོད་འདིར་བསྒྱུར་བའི་དཀའ་
སྤྱད་ཁུར་བཞེས་པའི། །སྔོན་གྱི་རྒྱལ་བློན་ལོ་པཎ་བཀའ་དྲིན་ཅན། །སྤྲུལ་པའི་སྐྱེས་མཆོག་རྣམས་
ལ་ཕྱག་འཚལ་ལོ། །འཆད་རྩོད་རྩོམ་ལ་མཁས་པའི་ས་པཎ་སོགས། །ཇི་ལྟའི་ཆོས་ཉིད་གཟིགས་
པའི་དོལ་པོ་སོགས། །ཇི་སྙེད་ཆོས་ཀུན་མཁྱེན་པའི་བུ་སྟོན་སོགས། །སྙིགས་དུས་འགྲོ་བའི་འདྲེན་
307



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ་རྣམས་ལ་འདུད། །བདེན་གཉིས་ཟུང་འཇུག་གནས་པའི་དབུ་མའི་གཞི། །ཚོགས་གཉིས་ཟུང་
འཇུག་སྒྲུབ་པ་དབུ་མའི་ལམ། །སྐུ་གཉིས་ཟུང་འཇུག་གྲུབ་མཐའ་དབུ་མའི་འབྲས། །མཐའ་གཉིས་
བྲལ་བ་དབུ་མའི་གྲུབ་མཐའ་དབྱེ། །དེ་ཡང་སློབ་དཔོན་བདེ་བྱེད་བདག་པོའི་ལྷ་ལས་ཕུལ་དུ་བྱུང་
བའི་བསྟོད་པ་ལས། བདག་ནི་སངས་རྒྱས་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །
གང་ཞིག་རིགས་པར་ལྡན་པའི་ཚིག །དེ་ཉིད་སྟོན་པར་ཡོངས་སུ་འཛིན། །ཞེས་དང་། གང་ལ་སྐྱོན་
ཀུན་ཡོད་མིན་ལ། །ཡོན་ཏན་ཐམས་ཅད་ཡོད་གྱུར་ན། །ཚངས་དང་ཁྱབ་འཇུག་དབང་ཕྱུག་ཆེ། །དེ་
ཡང་བདག་གི་སྟོན་པ་ཡིན། །ཞེས་གསུངས་པ་ལྟར་སྨྲས་པ། བདག་ཀྱང་ཇོ་ནང་ཕྱོགས་མི་འཛིན། །
ཞ་ལུ་ཕྱོགས་ལ་མི་སྡང་ཡང་། །ལུང་རིགས་རྣམས་དང་མི་འགལ་བའི། །གྲུབ་མཐའ་དེ་ཉིད་ཡོངས་
སུ་འཛིན། །གང་ལ་སྐྱོན་ཀུན་ཡོད་མིན་ལ། །ཡོན་ཏན་ཐམས་ཅད་ཡོད་གྱུར་ན། །ཇོ་ནང་ཞ་ལུའི་
བཤེས་གཉེན་སོགས། །ཐམས་ཅད་བདག་གི་སྟོན་པ་ཡིན། །སློབ་དཔོན་མཐོ་བཙུན་གྲུབ་རྗེའི་ཁྱད་
པར་འཕགས་བསྟོད་ལས་ཀྱང་།གང་ཕྱིར་འཇིག་རྟེན་སྐྱོན་ལ་དགའ། །ཡོན་ཏན་འཛིན་ལ་ཞན་པས་
ན༑ ༑སྐྱོན་ཡང་ཡོན་ཏན་ལྟར་མཐོང་ནས། །གཞན་ལ་སྐྱབས་སུ་སོང་བར་གྱུར། །ཞེས་དང༌། འཇིག་
རྟེན་ལྷ་དང་བྲམ་ཟེ་དང་། །རིག་བྱེད་ཤཱཀྱ་འདི་དག་ཅེས། །སྡང་བར་སྨྲ་བ་རང་སྐྱོན་ཉིད། །ཅི་ཕྱིར་
སེམས་པར་མི་བྱེད་ཀྱེ། །ཞེས་གསུངས་པ་ལྟར་སྨྲས་པ། སྙིགས་དུས་སྐྱེ་བོ་སྐྱོན་ལ་ཆགས། །ཡོན་
ཏན་འཛིན་ལ་སྡང་བས་ན། །གྲུབ་མཐའ་ལོག་པའང་ལེགས་མཐོང་ནས། །ལོག་པའི་རྗེས་སུ་ཞུགས་
པར་གྱུར། །འཁོར་ལོ་གསུམ་པ་དྲང་དོན་དང་། །ཇོ་ནང་གྲུབ་མཐའ་གྲངས་ཅན་ཞེས། །སྡང་བར་སྨྲ་
བ་རང་སྐྱོན་ཉིད། །ཅི་ཕྱིར་སེམས་པར་མི་བྱེད་ཀྱེ། །དེ་ཡང་གྲུབ་མཐའི་གཤགས་རལ་བྱེད་པ་དང་།
རང་གི་རྒྱུད་ལ་གོ་བར་བྱེད་པ་དང༌། གཞན་ལ་སྟོན་པ་དང་། ལུང་རིགས་རྣམ་དག་གིས་དགག་སྒྲུབ་
བྱེད་པ་ལ་ཡོན་ཏན་འདི་རྣམས་དང་ལྡན་པ་ཅི་དགོས་ཏེ། བཀའ་རབ་འབྱམས་གྱི་རྒྱལ་
ཁམས་ཡངས་པ་གཟིགས་པ། བསྟན་བཅོས་སྣ་རེའི་ལུང་ཕུག་ཏུ་མ་ཞེན་པ། རྨོངས་པ་ཁ་མཐུན་གྱི་
དམག་དཔུང་ལ་མི་འཇིགས་པ། རང་འདོད་ཕུར་ཚུགས་གྱི་མཁར་དཔེ་ལ་མ་འཁྲས་པ། གྲུབ་མཐའ་
ལོག་པའི་སྐྱོ་མ་སྔ་བཙན་གྱི་དབང་དུ་མི་འགྲོ་བ། གཞན་གྱི་ཡོན་ཏན་ཕུན་སུམ་ཚོགས་པ་ལ་སེམས་
ཁོང་ནས་འཁྲུགས་པའི་ཕྲག་དོག་གི་དྲི་མས་མ་སྦགས་པ། སྣུམ་གྱིས་སྦགས་པའི་གོས་ཚོན་གྱིས་
308



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ། །
བསྒྱུར་དུ་མི་རུང་བ་བཞིན་དུ། གྲུབ་མཐའ་བདེན་རྫུན་གྱི་རྟོག་དཔྱོད་མི་བྱེད་པར། །རང་རང་གི་
ཕྱོགས་སུ་ཞེན་པའི་ལྟ་བས་ཆོས་མི་གོ་བས་ལོག་པའི་ཞེན་ལྟ་དེ་དང་བྲལ་བ། ཐེག་པ་ཆེན་པོའི་གང་
ཟག་ལ་ཞེ་སྡང་བའི་དབང་གིས་ཆོས་ལ་ཡང་ལོག་པར་སྒྲུབ་པ་མཐོང་བས། གང་ཟག་གི་ཆགས་
སྡང་ཆོས་ལ་མི་བསྲེ་བ། ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བ་ལས་བརྩམས་ཏེ། དྲང་དོན་
དང་ངེས་དོན་དང་བདེན་གཉིས་ཀྱི་རྣམ་དབྱེ་ལ་མཁས་པ། ཚུ་རོལ་རང་གི་འདོད་པ་དང་མཐུན་
ཡང་རྒྱལ་བའི་གསུང་རབ་རྣམ་དག་དང་མི་མཐུན་ན་དུག་དང་འདྲེས་པའི་ཁ་ཟས་བཞིན་འདོར་ནུས་
པ༑ ཕ་རོལ་གཞན་གྱི་གང་ཟག་ངན་ཡང་ལེགས་བཤད་རྣམ་དག་མཐོང་ན་ཚེར་མའི་ཤིང་ལས་སྦྲང་
རྩི་བཞིན་དུ་ལེན་ནུས་པ། ཚུ་རོལ་རང་གི་འདོད་པ་དང་མི་མཐུན་ཡང་རྒྱལ་བའི་གསུང་རབ་རྣམ་
དག་དང་མཐུན་ན། དྲི་མི་ཞིམ་ཡང་རོ་ནུས་ཕུན་སུམ་ ཚོགས་པའི་སྨན་བཞིན་དུ་དང་དུ་ལེན་ནུས་པ།
ཕ་རོལ་གཞན་གྱི་གང་ཟག་བཟང་ཡང་ཉེས་པར་བཤད་པ་རྣམས་གསེར་གྱི་རི་ལ་དུག་གི་ཆུ་རྒྱུན་་་་་
བཞིན་དུ་སྤོང་ནུས་པ། ཆོས་རྒྱལ་ཐུབ་པའི་མདོ་རྒྱུད་གསུང་རབ་རྣམ་དག་དང་། རྒྱལ་ཚབ་བྱམས་
པའི་ཆོས་ལྔ་དང་། རྒྱལ་སྲས་སེམས་འགྲེལ་སྐོར་གསུམ་དང༌། རྒྱལ་བས་ལུང་བསྟན་པའི་རྒྱན་དྲུག་
ལ་སོགས་པ་འཁྲུལ་བ་མི་མངའ་བའི་སེམས་དཔའ་ཆེན་པོ་རྣམས་ཀྱི་མཛད་པའི། བསྟན་བཅོས་དྲི་
མ་མེད་པ་ལ་སོགས་ཏེ་དཔང་པོར་གྱུར་པ་ཚད་མར་གྱུར་པ་རྣམས་དོར་ནས། དེ་རྣམས་དང་མི་མཐུན་
ཞིང་དཔང་དུ་མ་གྱུར་ཚད་མར་མ་གྱུར་འཁྲུལ་པ་མངའ་བའི་པཎ་ཆུང་གཞན་འགའ་རེའི་བསྟན་་་་་་་
བཅོས་ཀྱི་རྗེས་སུ་འབྲང་བ་ནི། ཡན་ལག་བརྒྱད་དང་ལྡན་པའི་ཆུ་བོ་ཡོད་བཞིན་དུ་དེ་དོར་ནས་བ་
ཚྭའི་ཆུ་ལ་འཐུང་བ་བཞིན་དུ། བླང་དོར་ཕྱིན་ཅི་ལོག་ཡིན་པས་ལོག་པའི་བླང་དོར་དང་བྲལ་བ། སྔོན་
གྱི་བགྲེས་པོ་དམ་པ་རྣམས་ལ་ཡང་མོས་པ་དང་དད་པ་བྱས་པ་ལས་བྱིན་རླབས་འཇུག་པ་་་་་་་་་
དགོས་པ་ཡོད་པར་མཐོང་ནས། མོས་གུས་རྩེ་གཅིག་ཏུ་བྱེད་པ་ཐབས་ཀྱི་ཆ་བསྒྲུབ་པ་ལ་མཁས་ཤིང་།
ཤེབ་རབ་ཀྱི་ཆ་ཆོས་རབ་ཏུ་རྣམ་པར་འབྱེད་པའི་བློ་གྲོས་ཀྱིས་མོས་པ་ཙམ་གྱི་རྗེས་སུ་མི་འབྲང་བར།
སྔོན་གྱི་བགྲེས་པོའི་ཟེར་སྒྲོས་ནོར་བ་དང་ལོག་པའི་གྲུབ་མཐའ་གྲགས་ཆེ་བ་རྣམས་འདོར་ནུས་པའི་
དབང་རྣོན་ཆོས་ཀྱི་རྗེས་སུ་འབྲང་བའི་ཤེས་རབ་རྣམ་པར་དག་པ་དང་ལྡན་པ། ཐེག་ཆེན་མཐར་ཐུག་
གི་ལྟ་བ་རྣམ་དག་དེ་དང་པོར་གཞན་ལས་ཐོས་པའི་དུས་སུ་ཐོས་བྱུང་ཤེས་རབ་དང༌། ལུང་རྣམ་དག་
309



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ལ་བརྟེན་པའི་ཡིད་ཆེས་རྗེས་དཔག་གིས་རྟོགས་ཤིང་ངོ་སྤྲོད། བར་དུ་རང་ཉིད་ཀྱིས་བསམ་པའི་
དུས་སུ་བསམ་བྱུང་ཤེས་རབ་དང་། རང་གི་རིགས་པ་དངོས་པོ་སྟོབས་ཤུགས་ཀྱི་རྗེས་དཔག་གིས་
རྟོགས་ཤིང་ངོ་འཕྲོད། ཐ་མར་བསྒོམ་པའི་དུས་སུ་སྒོམ་བྱུང་ཤེས་རབ་དང་། རང་ཉིད་ཀྱི་མངོན་
གསུམ་བཞིས་རྟོགས་ཤིང་ཉམས་མྱོང་གིས་ངོ་འཕྲོད་པའི། ཐོག་མཐའ་བར་གསུམ་དུ་དགེ་བའི་ཐོས་
བསམ་སྒོམ་གྱིས་གཏན་ལ་ཕབ་པའི་ལྟ་བ་རྣམ་པར་དག་པ་དང་ལྡན་པ། གསེར་རྟོགས་པ་ལ་ཡང་
བསྲེགས་བཅད་བརྡར་ནས་གཏན་ལ་འབེབས་པ་བཞིན་དུ། གཞལ་བྱའི་གནས་གསུམ་གཏན་ལ་
འབེབས་པ་ཡང་། གཞལ་བྱ་མངོན་གྱུར་གཏན་ལ་འབེབས་པ་ལ་བསྲེག་པ་དང་འདྲ་པའི་མངོན་
སུམ་ཚད་མས་གནོད་པ་མེད། གཞལ་བྱ་ལྐོག་གྱུར་གཏན་ལ་འབེབས་པ་ལ་བཅད་པ་དང་འདྲ་བའི་
རྗེས་དཔག་ཚད་མས་གནོད་པ་མེད། གཞལ་བྱ་ཤིན་ཏུ་ལྐོག་གྱུར་གཏན་ལ་འབེབས་པར་བརྡར་བ་
དང་འདྲ་བའི་ལུང་རྣམ་དག་དང་ཆོས་ཉིད་ཀྱི་རིགས་པས་གནོད་པ་མེད་པར་གཏན་ལ་འབེབས་པ་་་
ལ་མཁས་པ། མགོན་པོ་བྱམས་པས་ཆོས་སྤོང་པའི་རྒྱུ་བཅུ་གསུངས་པ་སྐྱེ་བ་སྔོན་དང་འདིར་ཡང་
སྦྱངས་པ་མ་བྱས་པས་བློ་གྲོས་དམན་པ་དང་། ཟབ་ཅིང་རྒྱ་ཆེ་བའི་ཆོས་ལ་སྐྲག་ཅིང་མོས་པ་མེད་པ་
དང་། མི་ཤེས་པ་ཤེས་སོ་སྙམ་པའི་མངོན་པའི་ང་རྒྱལ་ལ་བརྟེན་པ་དང་། སྔོན་ལས་ངན་བསགས་
པ་ལས་ཚེ་འདིར་ཆོས་ཀྱིས་ཕོངས་པའི་སྒྲིབ་པ་ཅན་དུ་གྱུར་པ་དང་། དོན་དམ་མཐར་ཐུག་གི་མཆོག་
བར་ནས་ཀུན་རྫོ་བ་དྲང་དོན་ལ་མཆོག་ཏུ་འཛིན་པ་དང་། རྙེད་པ་དང་བཀུར་སྟི་ལ་ལྷག་པར་བརྐམ་
ཆགས་སུ་གྱུར་པ་དང༌། ཀུན་རྫོབ་ཀུན་རྫོབ་ཏུ་མེད་པར་ལྟ་བ་དང་
། དོན་དམ་དོན་དམ་དུ་མེད་པར་
ལྟ་བ་ལ་སོགས་ཏེ། ལྟ་བ་ངན་པའི་དབང་དུ་གྱུར་པ་དང་། ཆོས་ཡང་དག་པ་སུན་འབྱིན་པའི་སྡིག་
པའི་གྲོགས་པོ་བསྟེན་པས་དེའི་དབང་དུ་གྱུར་པ་དང༌། ཆོས་ཡང་དག་པ་འཛིན་པའི་དགེ་བའི་
བཤེས་གཉེན་རྒྱང་རིང་དུ་བསྲེང་བ་དང་། ཐེག་ཆེན་ལ་མི་མོས་པར་ཐེག་ཆུང་ལ་མོས་པ་ནི་མོས་པ་
དམན་པར་གསུངས་པ་ཡིན་ལ། སྐྱོན་འདི་བཅུ་ནི་རང་ཉིད་ཆོས་ཟབ་མོ་ལས་ཉམས་པའི་རྒྱུར་
གསུངས་པས་སྐྱོན་བཅུ་འདི་དང་བྲལ་བ། ལྟ་བ་དང་སྒོམ་པ་དང་སྤྱོད་པ་དང་འབྲས་བུ་བཞི་ལ་ཡང་།
བདེན་གཉིས་ལས་བརྩམས་ནས་ཤན་འབྱེད་པ་ལ་མཁས་པ་ཡོན་ཏན་འདི་རྣམས་དང་ལྡན་པ་་་་་་
གཅིག་འཚལ་ལོ།། སྨྲས་པ།
310



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ། །
གྲུབ་མཐའི་དགག་སྒྲུབ་བྱེད་པའི་ཚེ། །
ཡོན་ཏན་འདི་རྣམས་ཚང་བ་གཅེས། །
རྒྱ་ཆེན་ཆོས་ཀྱི་སྤྱན་ལྡན་གཅེས། །
ཕྲག་དོག་ཕྱོགས་བྲལ་གཟུར་གནས་གཅེས། །
བདེན་གཉིས་རྣམ་དབྱེར་མཁས་པ་གཅེས། །
ལེགས་ཉེས་བླང་དོར་ཤེས་པ་གཅེས། །
འཁྲུལ་མེད་དཔང་པོར་འཛིན་པ་གཅེས། །
དབང་རྣོན་ཆོས་ཀྱི་རྗེས་འབྲང་གཅེས། །
ཐོས་བསམ་སྒོམ་པའི་ཤེས་རབ་གཅེས། །
ལུང་རིགས་མཁས་པར་ཤེས་པ་གཅེས། །
ཆོས་སྤོང་རྒྱུ་དང་བྲལ་བ་གཅེས། །
མདོར་ན་ཐུབ་གསུང་མི་འགལ་གཅེས། །
ཞེས་པ་བསྡུ་བའི་ཚིགས་སུ་བཅད་པའོ།། །།
འོ་ན་ཡོན་ཏན་འདི་ལྟ་བུ་དང་ལྡན་པ་དཀའ་འོ་སྙམ་ན། ཤིན་ཏུ་བདེན་མོད་ཀྱི་ཡོན་ཏན་འདི་
རྣམས་དང་ལྡན་པ་དཀོན་པའི་ཕྱིར། གྲུབ་པའི་མཐའ་མ་ནོར་བར་རྟོགས་པའང་ཤིན་ཏུ་ཉིད་དུ་རབ་
ཏུ་དཀོན་ནོ། །ཡོན་ཏན་འདི་རྣམས་དང་མི་ལྡན་པར་གྲུབ་མཐའི་གཤགས་རལ་བྱེད་པ་ནི། མུན་
རྡོ་འཕེན་པ་དང་མཚུངས་པར་མཁས་པ་རྣམས་ཀྱི་བཞད་གད་ཀྱི་གནས་ཡིན་ནོ། །
གྲུབ་མཐའི་གཤགས་རལ་བྱེད་པ་ལ་ཡོན་ཏན་འདི་རྣམས་རྗེས་མཐུན་པ་ཅིག་ཅེས་ཀྱང་ཚང་བར་
དགོས། དེ་ལྟ་མིན་ན་གྲུབ་མཐའ་མངོན་སུམ་རྟོགས་པ་ལྟ་ཅི་སྨོས། ལུང་རིགས་ལ་མི་བརྟེན་ནས་
རྗེས་དཔག་གིས་ཀྱང་རྟོགས་པར་མི་འགྱུར་རོ། ། དེ་ཡང་གྲུབ་མཐའ་རྣམ་པར་འབྱེད་པ་ལ་རང་
ལུགས་ཀྱི་ཐུབ་པ་ཆེན་པོའི་གྲུབ་མཐའ་རྣམས་སྡེབ་སྦྱོར་དང་སྙན་ངག་གིས་བཅིངས། དེ་ལས་ཕྱི་
རོལ་ཏུ་གྱུར་པའི་གྲུབ་མཐའ་རྣམས་ཐལ་འགྱུར་གྱིས་དགག་ན་མཁས་པ་རྣམས་དགྱེས་པར་བྱེད་་་་་
ནུས་མོད་ཀྱི། སྦྱོར་བྱུང་གི་ནན་ཏན་དམན་ཞིང་ལུང་རིགས་ལ་སྦྱངས་པ་མ་བྱས་པ་སྐྱེས་ཐོབ་ཀྱི་ཤེས་
311



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རབ་ཆུང་བ་རྣམས་ཀྱི་ཆོས་སྐལ་ཆད་པར་འགྱུར་པས། སྟོད་སྨད་འབྲེལ་ཆགས་པར་བྱ་བའི་ཕྱིར་
བསྒྲུབ་བྱ་ཁོང་ན་གནས་པ་རྣམས་དངོས་སུ་ཐོན་པར་བཀོད། རང་བཟོའི་དུག་ཆུས་མ་འདྲེས་པར་
བྱ་བའི་ཕྱིར་ལུང་རིགས་རྣམ་དག་གི་སྒྲུབ་བྱེད་སོ་སོར་བཀོད། ཐམས་ཅད་ཀྱིས་རྟོགས་པར་བྱ་བའི་
ཕྱིར་ཤིན་ཏུ་གསལ་བའི་སྒོ་ནས་བཤད་པར་བྱའོ། ། ། །
དེ་ཡང་འཆད་པར་བྱེད་པའི་རྒྱུ་ནི། དེང་སང་གངས་ཅན་གྱི་ཁྲོད་འདི་ན། ས་སྐྱ་པ་དང་བུ་དོལ་
གཉིས་ཀྱི་གྲུབ་མཐའི་ཁ་འཛིན་ཕྱོགས་ཕྱོགས་ཀྱི་བུ་སློབ་རྣམས་ཀྱིས་བྱས་ནས། གཅིག་གིས་གཅིག་
གི་ལོག་རྟོག་འགོག་པར་རློམ་ཡང༌། ཐམས་ཅད་མཁྱེན་པའི་གསུང་ལ་དགག་པ་བྱེད་ཅིང་རྒྱལ་པོ་
ངན་པའི་ཆོས་ལུགས་དང་འདྲ་བར། མི་རིགས་པས་རིགས་པ་འགོག་ལ་སྒྲོ་འདོགས་སྐུར་འདེབས་ཀྱི་
མཐའ་གཉིས་སུ་ལྷུང་སྟེ། མཚམས་མེད་ལྔའི་སྡིག་ལས་ལྕི་བའི་ཆོས་སྤོང་གི་ལས་ཆེན་པོ་གསོག་
པར་མཐོང་བ་དང་། མི་རིགས་པ་མང་དུ་འཕེལ་ན་ཞིང་གི་ཡུར་བ་ལྟར་བསྟན་པ་ལ་གནོད་པ་བློས་
མ་བཟོད་པར། དེ་རྣམས་བཟློག་པའི་ཕྱིར་དུ་གྲུབ་མཐའི་རྣམ་དབྱེ་འདི་བྱས་སོ། ། དེ་ཡང་བཅོམ་
ལྡན་འདས་ཐམས་ཅད་མཁྱེན་པར་གྱུར་པ། དཔང་དུ་གྱུར་པ། ཚད་མར་གྱུར་པའི་གསུང་རབ་རྣམ་
དག་དང་། དེའི་དགོངས་འགྲེལ་དྲི་མ་མེད་པའི་བསྟན་བཅོས་ཚད་མར་གྱུར་པ་རྣམས་དཔང་དུ་
བཞག་ནས། ལུང་རིགས་རྣམ་དག་གིས་གཏན་ལ་འབེབས་པར་བྱེད་དོ། ། །
དེ་ལ་གཞི་ལམ་འབྲས་བུའི་གནས་སྐབས་ཐམས་ཅད་དུ་ཟུང་དུ་འཇུག་པ་ཡང་། ཐོག་མར་འབྲས་
བུ་ཟུང་དུ་འཇུག་པ་གཏན་ལ་དབབ་པར་བྱ་སྟེ། དེ་ལྟ་བུའི་མཚན་ཉིད་ཡང་རྒྱུ་རྐྱེན་གྲུབ་པ་ལ་འབྲས་
བུ་གྲུབ་པའི་ངེས་པ་མེད་ཅིང་། འབྲས་བུ་གྲུབ་ན་རྒྱུ་རྐྱེན་གྲུབ་པའི་ཕྱིར་རོ། །
དེ་ལ་ཡང་གཉིས་ལས། དང་པོ་སྒྲོ་འདོགས་ཀྱི་མཐར་ལྟུང་བའི་གཞན་ལུགས་དགག་པ་ནི། ཁ་
ཅིག་སྣང་བ་སྣང་བ་འདི་ཆོས་སྐུ་ཡིན་ནོ་ཞེས་སྒྲོ་འདོགས་མཛད། འདི་ནི་སྔོན་གྱི་མཁས་པ་རྣམས་
ཀྱིས་བཀག་ཟིན་པའི་ཕྱིར་འདིར་མ་སྤྲོས་སོ། །་
གཉིས་པ་སྐུར་འདེབས་ཀྱི་མཐར་ལྷུང་བའི་གཞན་ལུགས་དགག་པ་ནི། ཁ་ཅིག་དོན་དམ་པའི་
སངས་རྒྱས་ཡོད་པའང་མ་ཡིན་མེད་པའང་མ་ཡིན། ཡོད་མེད་གཉིས་ཀའང་མ་ཡིན།ཡོད་མེད་གཉིས་
ཀ་མ་ཡིན་པའང་མ་ཡིན་ཞེས་སྨྲ་ཞིང་འདི་དབུ་མ་པའི་གྲུབ་མཐའ་མཐར་ཐུག་ཡིན་ཏེ། དེའི་རྒྱུ་
312



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
མཚན་ཡང་། ཡོད་མིན་མེད་མིན་ཡོད་མེད་མིན། །གཉིས་ཀའི་བདག་ཉིད་མིན་པའང་མིན། །མུ་
བཞི་ལས་ནི་རྣམ་གྲོལ་བ། །དེ་ཉིད་དབུ་མ་པ་ཡི་རིགས། ཞེས་དང་། ཡོད་མིན་མེད་མིན་ཡོད་མེད་
མ་ཡིན་ཡོད་མེད་ལས་གཞན་དུའང་། བརྟག་པར་མི་ནུས། ཞེས་སོགས་ཀྱིས་བསྟན་ཏོ་ཞེས་ཟེར་རོ།།
ལུང་འདི་སྒྲ་ཇི་བཞིན་དུ་འཛིན་པ་སྔོན་ཡང་མང་དུ་བྱུང་ཞིང་། ད་ལྟ་ཡང་མཁས་པ་ཕལ་མོ་ཆེ་འདི་ཁོ་
ནའི་རྗེས་སུ་འབྲང་བ་མང་ངོ༌། །
འདི་འགོག་པ་ལ་ཞི་བའི་སྒོ་ནས་ལུང་རིགས་ཀྱི་དགག་སྒྲུབ་བཅུ་ཕྲག་གཅིག་དགོད། དྲག་
པོའི་སྒོ་ནས་ལྟ་ངན་གྱི་མགོ་ལ་དངོས་འགལ་གྱི་ཐོག་དབབ་པ་གཉིས་ལས། དང་པོ་ནི། དེ་ལ་དོན་
དམ་པའི་སངས་རྒྱས་དེ་མུ་གཉིས་པ་མེད་པ་མ་ཡིན་པ་དེ་བདེན་ཏེ་ཡོད་པའི་ཕྱིར་རོ། །མུ་གསུམ་པ་
ཡོད་མེད་གཉིས་ཀ་མ་ཡིན་པ་ཡང་བདེན་ཏེ། ཡོད་མེད་གཉིས་འགལ་བའི་ཕྱིར་རོ། །མུ་བཞི་པ་མིན་
པ་འདི་འོག་ཏུ་བརྒལ་ལན་གྱིས་གཏན་ལ་འབེབས་སོ། །མུ་དང་པོ་དོན་དམ་པའི་སངས་རྒྱས་ཡོད་པ་
མ་ཡིན་ཞེས་པ་འདི་ནི། སངས་རྒྱས་ལ་སྐུར་བ་འདེབས་པ་ཡིན་ཞིང་། མདོ་སྡེ་དུ་མ་ལས། འཇིག་
རྟེན་རྒྱང་འཕེན་པའི་གསང་ཚིག་འཛིན་པ་ཞེས་གསུངས་པ་དེ་འདི་ཡིན་ནོ། །དེ་ལ་ཁ་ཅིག་ན་རེ། རྒྱང་
འཕེན་པ་ནི་ལས་རྒྱུ་འབྲས་སྐྱེ་བ་སྔ་ཕྱི་ཐམས་ཅད་མཁྱེན་པ་སོགས་མེད་པར་འདོད་པ་ཡིན་ལ། ཁོ་
བོ་ཅག་ནི་དོན་དམ་པའི་སངས་རྒྱས་ཡོད་པར་མི་འདོད་པས། རྒྱང་འཕེན་པའི་གསང་ཚིག་འཛིན་
པར་མི་འགྱུར་རོ་ཞེ་ན། འོ་ན་འདི་ལ་ལན་ཐོབ་མཛོད་ཅིག དེ་ཡང་དགག་སྒྲུབ་བཅུའི་དང་པོ་ནི།
དོན་དམ་སངས་རྒྱས་ཆོས་ཀྱི་སྐུ་ཡོད་པ་མ་ཡིན་ན། ཀུན་རྫོབ་ལོངས་སྐུའི་རྟེན་དུ་གྱུར་པའི་དོན་དམ་
ཆོས་སྐུ་ཡོད་པ་མ་ཡིན་པར་འགྱུར། ལོངས་སྐུའི་རྟེན་ཆོས་སྐུ་ཡོད་པ་མ་ཡིན་ན། སྤྲུལ་སྐུས་གསུངས་
པའི་ཆོས་རྣམས་ཡོད་པ་མིན་པར་འགྱུར། སྤྲུལ་སྐུས་གསུངས་པའི་ཆོས་ཡོད་པ་མིན་ན་ཆོས་ལ་བླང་
དོར་བྱེད་པའི་དགེ་འདུན་དང་སྐྱེས་བུ་ཡོད་པ་མིན་པར་འགྱུར། ཆོས་ལ་བླང་དོར་བྱེད་མཁན་གྱི་
སྐྱེས་བུ་ཡོད་པ་མ་ཡིན་ན། ལས་རྒྱུ་འབྲས་ལ་བླང་དོར་བྱེད་པ་ཡོད་པ་མིན་པར་འགྱུར། ལས་རྒྱུ་
འབྲས་ལ་བླང་དོར་བྱེད་པ་པོ་ཡོད་པ་མིན་ན། ལས་རྒྱུ་འབྲས་ལ་བླང་དོར་བྱེད་པ་ལས་བྱུང་བའི་
འབྲས་བུ་མཐོ་རིས་དང་ཐར་བ། འཁོར་བ་དང་ངན་སོང་མེད་པར་ཁས་བླང་དགོས་ཏེ། རྒྱང་འཕེན་
པའི་གསང་ཚིག་འཛིན་པ་དང་བཟོད་བྱུང་མི་གདའ་འམ། འདི་རྣམས་ལས་ལུང་གི་སྒྲུབ་བྱེད་ནི་ཡུམ་
313



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བསྡུས་པ་ལས། ཡེ་ཤེས་མེད་ན་ཡོན་ཏན་འཕེལ་མེད་བྱང་ཆུབ་མེད། །རྒྱ་མཚོ་འདྲ་བའི་སངས་རྒྱས་
ཆོས་ཀྱང་མེད་པར་འགྱུར། །ཞེས་སོགས་དང་། རིགས་པའི་སྒྲུབ་བྱེད། རྟེན་མེད་པའི་བརྟེན་པ་མི་
སྲིད་པའི་ཕྱིར་དང་། ཁྱབ་བྱེད་མེད་པའི་ཁྱབ་བྱ་མི་སྲིད་པའི་ཕྱིར་དང་། རྒྱུ་མེད་པའི་འབྲས་བུ་མི་
སྲིད་པའི་ཕྱིར་རོ། །
འདི་དག་ཐལ་འགྱུར་དུ་བཀོད་ན། རྒྱུ་མ་དམིགས་པ་དང༌། ཁྱབ་བྱེད་མ་དམིགས་པ་དང་། རང་
བཞིན་མ་དམིགས་པའི་ཐལ་འགྱུར་སོགས་སུ་འགྱུར་རོ། །དེ་རྣམས་དཔེའི་སྒོ་ནས་སྒྲུབ་པ། དཔེར་
ན་ནམ་མཁའ་ཡོད་པ་མིན་ན། རླུང་གི་རྟེན་དུ་གྱུར་པའི་ནམ་མཁའ་ཡོད་པ་མིན་པར་འགྱུར། རླུང་
གི་རྟེན་ནམ་མཁའ་ཡོད་པ་མིན་ན། བརྟེན་པ་རླུང་མེད་པར་འགྱུར། ནམ་མཁའ་ལ་བརྟེན་པའི་རླུང་
ཡོད་པ་མིན་ན། རླུང་ལ་བརྟེན་པའི་ཆུའི་ཕུང་པོ་ཡོད་པ་མིན་པར་འགྱུར། རླུང་ལ་བརྟེན་པའི་ཆུའི་
ཕུང་པོ་ཡོད་པ་མ་ཡིན་ན། ཆུའི་ཕུང་པོ་ལ་བརྟེན་པའི་ས་ཆེན་ཡོད་པ་མིན་པར་འགྱུར། ཆུའི་ཕུང་པོ་
ལ་བརྟེན་པའི་ས་ཆེན་ཡོད་པ་མ་ཡིན་ན། ས་ལ་བརྟེན་པའི་འགྲོ་བ་རྣམས་ཡོད་པ་མིན་པར་འགྱུར།
ས་ཆེན་པོ་ལ་བརྟེན་པའི་འགྲོ་བ་རྣམས་ཡོད་པ་མ་ཡིན་ན། འགྲོ་བ་རྣམས་ལས་རྒྱུ་འབྲས་ལ་སྤྱོད་
པའང་མེད་པར་གྱུར་པ་ལས་དེ་ལྟར་ཡང་མ་ཡིན། ། ནམ་མཁའ་ལ་རླུང་བརྟེན་དེ་ལ་ཆུའི་ཕུང་པོ་
བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་བ་བརྟེན། །སེམས་ཅན་ལས་ལ་སྤྱོད་པའི་རྒྱུ་ཡང་དེ་
འདྲའོ། །ཞེས་གསུང་པའི་ཕྱིར་འགྲོ་བ་ལས་རྒྱུ་འབྲས་ལ་བླང་དོར་བྱེད་པ་ཡོད་པས་འགྲོ་བ་ཡོད་པར་
གྲུབ། འགྲོ་བ་ཡོད་པས་འགྲོ་བའི་རྟེན་ས་གཞི་ཡོད་པར་གྲུབ། འགྲོ་བའི་རྟེན་ས་གཞི་ཡོད་པས་སའི་
རྟེན་ཆུའི་ཕུང་པོ་ཡོད་པར་གྲུབ། སའི་རྟེན་ཆུ་ཡོད་པས་ཆུའི་རྟེན་རླུང་ཡོད་པར་གྲུབ། ཆུའི་རྟེན་རླུང་
ཡོད་པས་རླུང་གི་རྟེན་ནམ་མཁའ་ཡོད་པར་གྲུབ་པོ། །དཔེ་དེ་བཞིན་དུ་ལས་རྒྱུ་འབྲས་ལ་བླང་དོར་
བྱས་པ་ལས་བྱུང་བའི་འབྲས་བུ་མཐོ་རིས་ཐར་པ་དང་། འཁོར་བ་ངན་སོང་སོགས་ཡོད་པས་ལས་
རྒྱུ་འབྲས་ལ་བླང་དོར་བྱེད་པའི་སྐྱེས་བུ་ཡོད་པར་གྲུབ། ལས་རྒྱུ་འབྲས་ལ་བླང་དོར་བྱེད་པའི་སྐྱེས་
བུ་དང་དགེ་འདུན་ཡོད་པས་དམ་པའི་ཆོས་ཡོད་པར་གྲུབ། དམ་པའི་ཆོས་ཡོད་པའི་ཕྱིར་ཆོས་གསུང་
པའི་སྤྲུལ་སྐུ་ཡོད་པར་གྲུབ། སྤྲུལ་སྐུ་ཡོད་པའི་ཕྱིར་དེའི་རྟེན་ལོངས་སྐུ་ཡོད་པར་གྲུབ། ལོངས་སྐུ་
ཡོད་པའི་ཕྱིར་ལོངས་སྐུའི་རྟེན་དོན་དམ་པའི་ཆོས་སྐུ་ཡོད་པར་གྲུབ་པོ། །
314



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
འདི་རྣམས་ཀྱི་ལུང་གི་སྒྲུབ་བྱེད། ཆོས་ཀྱི་སྐུ་ལ་བརྟེན་ནས་ལོངས་སྤྱོད་རྫོགས་པའི་སྐུ་འབྱུང་ངོ་
ལོངས་སྤྱོད་རྫོགས་པའི་སྐུ་ལ་བརྟེན་ནས་སྤྲུལ་པའི་སྐུ་འབྱུང་ངོ༌། །ཞེས་བྱམས་མགོན་གྱིས། དང་པོ་
གཉིས་པའི་རྟེན་ཡིན་ནོ། །ཞེས་དང་། དོན་འདི་རྟེན་དང་བཅས་པ་བསྟན། །ཅེས་དང་། རང་དོན་
གཞན་དོན་དོན་དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་སྐུ་ཉིད་དོ། །ཞེས་སོགས་ཀྱིས་གྲུབ་པོ། །
རིགས་པའི་སྒྲུབ་བྱེད་འབྲས་བུ་ཡོད་ན་རྒྱུ་ཡོད་པའི་ཕྱིར་དང་། ཁྱབ་བྱ་ཡོད་ན་ཁྱབ་བྱེད་ཡོད་པའི་
ཕྱིར་དང་། བརྟེན་པ་ཡོད་ན་རྟེན་ཡོད་པའི་ཕྱིར་རོ། ། །
གཞན་ཡང་དགག་སྒྲུབ་གཉིས་པ། མོ་གཤམ་གྱི་བུ་ཡོད་པ་མིན་ན། མོ་གཤམ་གྱི་བུའི་སྟོབས་
སོགས་ཀྱི་ཡོན་ཏན་ཡོད་པ་མིན་པ་བཞིན་དུ། དོན་དམ་པའི་སངས་རྒྱས་ཆོས་སྐུ་དེ་ཡོད་པ་མ་ཡིན་
ན༑ དོན་དམ་ཆོས་སྐུ་ལ་མངའ་བའི་སྟོབས་བཅུ་མི་འཇིགས་པ་བཞི་མ་འདྲེས་པའི་ཆོས་བརྡོ་བརྒྱད་
ལ་སོགས་པའི་ཡོན་ཏན་རྣམས་ཀྱང་ཡོད་པ་མིན་པར་འགྱུར་བ་ལས་དེ་ལྟར་ཡང་མ་ཡིན་ཏེ། རྒྱུད་
བླ་མ་ལས། དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་ལྡན། །ཞེས་པའི་
ལུང་གིས་གྲུབ་པོ། །
དགག་སྒྲུབ་གསུམ་པ། གཞན་ཡང་རི་བོང་རྭ་ཡོད་པ་མ་ཡིན་པའི་ཕྱིར། རི་བོང་རྭ་རྟོགས་པར་
དཀའ་བ་མཆོག་དུ་ཟབ་པ་མཆོག་དུ་ཕྲ་བ་སོགས་ཡོད་པ་མིན་པ་བཞིན་དུ། དོན་དམ་ཆོས་སྐུ་ཡོད་
པ་མིན་ན་དོན་དམ་ཆོས་སྐུ་རྟོགས་པར་དཀའ་བ་མཆོག་ཏུ་ཟབ་པ་མཆོག་ཏུ་ཕྲ་བ་རྣམས་ཀྱང་ཡོད་་་་
པ་མིན་པར་འགྱུར་བ་ལས་དེ་ལྟར་ཡང་མ་ཡིན་ཏེ། མདོ་དགོངས་འགྲེལ་ལས་དོན་དམ་པའི་ཆོས་
ཀྱི་སྐུ་ནི་མཆོག་ཏུ་རྟོགས་པར་དཀའ་བ་མཆོག་ཏུ་ཟབ་པ་མཆོག་ཏུ་ཕྲ་བ་ཞེས་གསུངས་པའི་ཕྱིར་དོན་
དམ་ཆོས་སྐུ་ཡོད་པར་གྲུབ་པོ། །
དགག་སྒྲུབ་བཞི་པ། གཞན་ཡང་ནམ་མཁའི་མེ་ཏོག་དེ་ཡོད་པ་མིན་པའི་ཕྱིར། ནམ་མཁའི་མེ་
ཏོག་དེ་སུས་ཀྱང་མི་མཐོང་བ་བཞིན་དུ། དོན་དམ་ཆོས་སྐུ་ཡོད་པ་མིན་ན་དོན་དམ་ཆོས་སྐུ་དེ་སུས་
ཀྱང་མི་མཐོང་བར་འགྱུར་པ་ལས། དེ་ལྟར་ཡང་མ་ཡིན་ཏེ། རྒྱུད་བླ་མར། ནང་གི་དམ་པའི་ཆོས་སྐུ་
ནི༑༑ཡེ་ཤེས་མིག་གིས་མཐོང་བར་འགྱུར། །ཞེས་དང་། །ཆོས་དབྱིངས་རང་བཞིན་གང་ཡིན་དེ་རྟོགས་
པ༑ ༑མཉམ་པར་བཞག་པའི་རྣལ་འབྱོར་པ་ཡིས་མཐོང་། །ཞེས་དང་། སོ་སོ་རང་གིས་རྟོགས་བྱའི་
315



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཕྱིར། །ཞེས་དང་
། སོ་སོ་རང་གིས་མཐོང་བ་ཉིད། །ཅེས་དང་། མདོ་སྡེ་དུ་མ་ལས། དོན་དམ་པའི་
ཆོས་ཀྱི་དབྱིངས་ནི་སོ་སོ་རང་གིས་རིག་པའི་ཡེ་ཤེས་ཀྱི་སྤྱོད་ཡུལ་ལོ། །ཞེས་སོགས་མང་དུ་གསུངས་
པའི་ཕྱིར། དོན་དམ་ཆོས་སྐུ་ཡོད་པར་གྲུབ་པོ། །
དགག་སྒྲུབ་ལྔ་པ། གཞན་ཡང་མོ་གཤམ་གྱི་བུ་ཡོད་པ་མིན་པའི་ཕྱིར། མོ་གཤམ་གྱི་བུ་འགྲུབ་
པར་བྱ་བའི་ཕྱིར་དུ་འབད་པ་བྱས་པ་ལ་དགོས་པ་མེད་པ་བཞིན་དུ། དོན་དམ་ཆོས་སྐུ་ཡོད་པ་མིན་
ན་ཆོས་སྐུ་འགྲུབ་པར་བྱ་བའི་ཕྱིར་དུ། ལམ་ཡེ་ཤེས་ཀྱི་ཚོགས་བསགས་པ་ལ་དགོས་པ་མེད་པ་
འགྱུར་བ་ལས་དེ་ལྟར་ཡང་མ་ཡིན་ཏེ། བདག་ཉིད་ཆེན་པོ་འཕགས་པ་ཀླུ་སྒྲུབ་ཀྱི་དབུ་མའི་རིགས་
པ་དྲུག་ཅུ་པར། དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་བསགས་ཤིང་། །བསོད་
ནམས་ཡེ་ཤེས་ལས་བྱུང་བའི། །དམ་པ་གཉིས་པོ་ཐོབ་པར་ཤོག །ཅེས་དང་། དབུ་མ་རིན་ཆེན་
འཕྲེང་བར། སངས་རྒྱས་རྣམས་ཀྱི་གཟུགས་ཀྱི་སྐུ། །བསོད་ནམས་ཚོགས་ལས་འཁྲུངས་པ་སྟེ། །
ཆོས་ཀྱི་སྐུ་དེ་མདོར་བསྡུས་ན། །རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་སོགས་ལུང་རྣམ་དག་
མང་དུ་གསུངས་པའི་ཕྱིར་དོན་དམ་ཆོས་སྐུ་ཡོད་པར་གྲུབ་པོ། །
དགག་སྒྲུབ་དྲུག་པ། གཞན་ཡང་རུས་སྦལ་གྱི་སྤུ་ཡོད་པ་མ་ཡིན་པའི་ཕྱིར། རུས་སྦལ་གྱི་སྤུ་
ལྷུན་གྱིས་གྲུབ་པ་ཡོད་པ་མ་ཡིན་པ་བཞིན་དུ། དོན་དམ་ཆོས་སྐུ་ཡོད་པ་མ་ཡིན་ན་དོན་དམ་ཆོས་སྐུ་
འདུས་མ་བྱས་ཤིང་ལྷུན་གྱིས་གྲུབ་པའང་མིན་པར་འགྱུར་བ་ལས་དེ་ལྟར་ཡང་མ་ཡིན་ཏེ། རྒྱུད་བླ་
མར། འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །ཞེས་གསུངས་པའི་
ཕྱིར་དོན་དམ་ཆོས་སྐུ་ཡོད་པར་གྲུབ་པོ། །
དགག་སྒྲུབ་བདུན་པ། མོ་གཤམ་གྱི་བུ་ཡོད་པ་མ་ཡིན་པའི་ཕྱིར་མོ་གཤམ་གྱི་བུའི་རང་དོན་
ཕུན་ཚོགས་ཡོད་པ་མིན་པ་བཞིན་དུ། དོན་དམ་ཆོས་སྐུ་ཡོད་པ་མིན་ན་ དོན་དམ་ཆོས་སྐུའི་རང་དོན་
ཕུན་ཚོགས་ཀྱི་ཡོན་ཏན་ཡོད་པ་མིན་པར་འགྱུར་བ་ལས་དེ་ལྟར་ཡང་མ་ཡིན་ཏེ། རྒྱུད་བླ་མར། དང་
པོ་གསུམ་གྱིས་རང་དོན་ཏེ། །ཞེས་པ་དང་། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་
པའི་ཀུན་རྫོབ་སྐུ་ཉིད་དོ། །ཞེས་དང་
། བདག་ཉིད་ཀྱི་ནི་འབྱོར་པའི་གནས། །དམ་པའི་དོན་གྱི་སྐུ་
ཡིན་ཏེ། །ཞེས་གསུང་པའི་ཕྱིར་དོན་དམ་ཆོས་སྐུ་ཡོད་པར་གྲུབ་པོ། །
316



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
དགག་སྒྲུབ་བརྒྱད་པ། གཞན་ཡང་མི་སྲིད་པའི་ཆོས་ཡོད་པ་མིན་པ་དེའི་ཕྱིར། མི་སྲིད་པའི་
ཆོས་དེ་ཕལ་བ་རྣམས་ཀྱི་བསམ་གྱིས་མི་ཁྱབ་པའི་གནས་སུ་ཡང་མི་རུང་ཞིང་། ཐམས་ཅད་མཁྱེན་་་་
པའི་ཡང་ཡུལ་དུ་མི་འགྱུར་བ་བཞིན་དུ། དོན་དམ་ཆོས་སྐུ་ཡོད་པ་མིན་ན་དོན་དམ་ཆོས་སྐུ་དེ་ཐ་མལ་
པ་རྣམས་བསམ་གྱིས་མི་ཁྱབ་པའི་གནས་དང༌། ཐམས་ཅད་མཁྱེན་པའི་ཡང་ཡུལ་དུ་མི་འགྱུར་བ་
ལས་དེ་ལྟར་ཡང་མ་ཡིན་ཏེ། རྒྱུད་བླ་མར། དྲི་བཅས་དེ་བཞིན་ཉིད་དང་དྲི་མ་མེད། །དྲི་མེད་སངས་
རྒྱས་ཡོན་ཏན་རྒྱལ་བའི་མཛད། །གང་ལས་དཀོན་མཆོག་དགེ་བ་གསུམ་འབྱུང་བ། །དོན་དམ་
གཟིགས་པ་རྣམས་ཀྱི་ཡུལ་ཉིད་དོ། །ཞེས་དང་། དེ་ཡང་རྣམ་བཞི་གོ་རིམ་བཞིན། །རྒྱུ་བཞི་ཡིས་ནི་
བསམ་མི་ཁྱབ། །ཅེས་སོགས་གསུངས་པའི་ཕྱིར་དོན་དམ་ཆོས་སྐུ་ཡོད་པར་གྲུབ་པོ། །
དགག་སྒྲུབ་དགུ་པ། གཞན་ཡང་རི་བོང་གི་རྭ་དེ་ཡོད་པ་མིན་པའི་ཕྱིར། རི་བོང་རྭ་སྐྱབས་
གནས་མཐར་ཐུག་ཏུ་མི་འགྱུར་བ་བཞིན་དུ། དོན་དམ་ཆོས་ཀྱི་སྐུ་ཡོད་པ་མིན་ན་དོན་དམ་ཆོས་ཀྱི་སྐུ་
དེ་སྐྱབས་གནས་མཐར་ཐུག་མིན་པར་འགྱུར་ལ། དེ་ལྟ་ན་འདུས་བྱས་གང་ཡིན་པ་དེ་ནི་བརྫུན་པ་
བསླུ་བའི་ཆོས་ཅན། མི་བདེན་པ། མི་རྟག་པ་གང་མི་རྟག་པ་དེ་སྐྱབས་མ་ཡིན་ནོ། །ཞེས་གསུངས་
པས་ཀུན་རྫོབ་གཟུགས་སྐུ་ནི་མཐར་ཐུག་གི་སྐྱབས་གནས་མ་ཡིན་པར་བཤད་ལ། དེའི་ཕྱིར་མཐར་
ཐུག་གི་སྐྱབས་གནས་མི་སྲིད་པར་འགྱུར་ལ། ལམ་ལ་འབད་པ་བྱས་པ་ལ་ཡང་མཐར་ཐུག་གི་
དགོས་པ་མེད་པར་འགྱུར་མོད་དེ་ལྟར་ཡང་མ་ཡིན་ཏེ། མཐར་ཐུག་གི་སྐྱབས་གནས་ཡོད་པར་དྲིན་
ལན་བསབ་པའི་མདོ་ལས་གསུངས་ཏེ། བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་
གསོལ་བ། སངས་རྒྱས་གང་ལ་སྐྱབས་སུ་འགྲོ་བ་ལགས།བཀའ་སྩལ་པ། ཆོས་ཀྱི་སྐུ་ལ་སྐྱབས་སུ་
འགྲོ གཟུགས་ཀྱི་ལ་ནི་མ་ཡིན་ནོ། །གསོལ་པ་ཆོས་གང་ལ་སྐྱབས་སུ་འགྲོ་བ་ལགས། བཀའ་སྩལ་
པ༑ དོན་དམ་པའི་ཆོས་ལ་སྐྱབས་སུ་འགྲོ་ཡི་བསྟན་པའི་ཆོས་ལ་ནི་མ་ཡིན་ནོ། །གསོལ་པ་དགེ་འདུན་
གང་ལ་སྐྱབས་སུ་འགྲོ་བ་ལགས། བཀའ་སྩལ་པ། དོན་དམ་པའི་དགེ་འདུན་ལ་སྐྱབས་སུ་འགྲོ་ཡི་
ཀུན་རྫོབ་ཀྱི་དགེ་འདུན་ལ་ནི་མ་ཡིན་ནོ། །ཞེས་གསུང་པའི་དོན་བསྡུས་ན། མགོན་པོ་བྱམས་པའི་
རྒྱུད་བླ་མར། སྤང་ཕྱིར་བསླུ་བའི་ཆོས་ཅན་ཕྱིར། །མེད་ཕྱིར་འཇིག་དང་བཅས་པའི་ཕྱིར། །ཆོས་
རྣམ་གཉིས་དང་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །དམ་པའི་དོན་དུ་འགྲོ་
317



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེའི་
མཐར་ཐུག་ཕྱིར། །ཞེས་གསུངས། དེའི་འགྲེལ་བར་འཕགས་པ་ཐོགས་མེད་ཀྱིས། དོན་དམ་པའི་
སྐྱབས་ནི་གཅིག་ཉིད་ཅེས་གསུང་པའི་ཕྱིར་དོན་དམ་པའི་ཆོས་སྐུ་ཡོད་པར་གྲུབ་པོ། ། །
དགག་སྒྲུབ་བཅུ་པ། གཞན་ཡང་རི་བོང་གི་རྭ་ཡོད་པ་མིན་པའི་ཕྱིར་རི་བོང་གི་རྭ་ལས་མ་གཡོས་
བཞིན་དུ། དོན་བྱེད་པ་སོགས་མི་སྲིད་པ་ལྟར། དོན་དམ་ཆོས་སྐུ་ཡོད་པ་མིན་ན་སངས་རྒྱས་ཀྱི་འཕྲིན་
ལས་རྒྱུན་ཆད་པར་འགྱུར་ཞིང་། ཆོས་ཀྱི་སྐུ་ལས་མ་གཡོས་བཞིན་དུ། ཀུན་རྫོབ་གཟུགས་ཀྱི་སྐུས་
མཛད་པ་བཅུ་གཉིས་ལ་སོགས་པས་དོན་བྱེད་པ་ཡང་མེད་པ་དང་། གདུལ་བྱ་རྒྱ་དང་རིས་སུ་མ་ཆད་
པའི་སངས་རྒྱས་ཀྱང་ཡོད་པ་མིན་པར་འགྱུར་བ་ལས་དེ་ལྟར་ཡང་མ་ཡིན་ཏེ། བྱམས་མགོན་གྱི་ཞལ་
ནས། ཆོས་ཀྱི་སྐུ་ལ་སྐྱེ་འཇིག་མེད། །སྐྱེ་མེད་འགག་མེད་ཆོས་སྐུ་ལས། །སྲིད་པ་ཇི་སྲིད་གནས་བར་
དུ་༑ ༑སྟོན་པ་ལ་སོགས་མཛད་པ་འཇུག །ཅེས་དང་། ཆོས་ཀྱི་སྐུ་ལས་མ་གཡོས་པར། །སྤྲུལ་པའི་
རང་བཞིན་སྣ་ཚོགས་ཀྱིས། །མཛད་པ་བཅུ་གཉིས་ལ་སོགས་པ། །སྲིད་པ་ཇི་སྲིད་གནས་པར་སྟོན།།
ཞེས་དང་། མདོ་སྡེ་དུ་མ་ལས། སངས་རྒྱས་བཅོམ་ལྡན་འདས་རྣམས་ནི་ཆོས་ཀྱི་སྐུ་ལས་མ་གཡོས་
བཞིན་དུ། མཐའ་ཡས་པའི་སྤྲུལ་པ་སྣ་ཚོགས་ཀྱིས་མཐའ་ཡས་པའི་སེམས་ཅན་འདུལ་བར་བཤད་
པ་སོགས་དང༌། ། དེ་བཞིན་གཤེགས་པའི་འཕྲིན་ལས་གང་ཡིན་པ་དེ་ནི་བསམ་གྱིས་མི་ཁྱབ་པ།
སངས་རྒྱས་ཀྱི་ཞིང་ཐམས་ཅད་དུ་གནས་པ་ནམ་མཁའ་དང་མཉམ་པའི། ཆོས་ཀྱི་དབྱིངས་ཀྱི་བྱ་བ་
ཉིད་ཀྱི་ཐ་དད་དུ་དབྱེར་མེད་པ་ཞེས་སོགས་མང་དུ་གསུངས་པའི་ཕྱིར་དོན་དམ་ཆོས་སྐུ་ཡོད་པར་་་་་
གྲུབ་པོ། ། དོན་དམ་པར་སངས་རྒྱས་ལ་སོགས་པ་ཆོས་གང་ཡང་ཡོད་པ་མ་ཡིན་ཟེར་བ་འདིར།
མཁས་པར་ཁས་འཆེ་བ་མང་པོ་མཐུན་པས་འདི་ཧ་ཅང་མི་རིགས་པར་མཐོང་ནས་དགག་སྒྲུབ་འདི་་་་
བྱས་སོ། །འདི་དག་ནི་དོན་དམ་གྱི་སངས་རྒྱས་ཡོད་པ་མིན་པའི་སྐྱོན་དང༌། ཡོད་པ་ཡོན་ཏན་གྱི་
ལུང་རིགས་ཆེ་ལོང་ཙམ་ཞིག་བརྗོད་པ་ཡིན་ལ། རྒྱས་པར་ནི་མདོ་རྒྱུད་བསྟན་བཅོས་རབ་འབྱམས་
ལས་གསལ་བར་འགྱུར་རོ། ། སྨྲས་པ།
དོན་དམ་ཆོས་སྐུ་ཡོད་པ་མ་ཡིན་ན། །
ཆོས་སྐུའི་ཡོན་ཏན་མཐའ་ཡས་ཇི་ལྟར་ཡོད། །
318



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ཁྱད་གཞི་མ་གྲུབ་ཁྱད་ཆོས་སུ་ཡིས་མཐོང་། །
དེ་ཕྱིར་དོན་དམ་ཆོས་སྐུ་ཡོད་པར་གྲུབ། །
ཅེས་པ་བསྡུ་བའི་ཚིགས་སུ་བཅད་པའོ།། །།
གཉིས་པ་ལྟ་ངན་གྱི་མགོ་ལ་དངོས་འགལ་གྱི་ཐོག་དབབ་པ་ནི། དོན་དམ་གྱི་སངས་རྒྱས་ཡོད་
པའང་མིན་མེད་པའང་མིན། གཉིས་ཀའང་མ་ཡིན། གཉིས་ཀ་མ་ཡིན་པའང་མ་ཡིན་ཞེས་སྨྲ་བ་ཇི་
བཞིན་དུ་ཁས་ལེན་པ་ཐམས་ཅད་སོམས་ཤིག འདི་ནི་ཁྱེད་ཀྱི་འགལ་བའི་དུས། འདི་ནི་ཁྱེད་རྣམས་
ཕམ་པའི་དུས། ཁོ་བོས་ཁྱེད་ལ་དངོས་འགལ་སྒྲིགས་ཀྱིས། ཁྱེད་ཀྱིས་ཡིན་པ་ཡང་ཡིན་ཞེས་ལན་
ཐོབ་མཛོད་ཅིག མ་ཡིན་པ་ལ་ཡང་མ་ཡིན་ཞེས་སྨྲོས་ཤིག ཁྱེད་ཀྱིས་ཡོད་མེད་གཉིས་ཀ་མ་ཡིན་
པར་ཁས་བླངས་སམ་བླངས་ལགས། དེ་ཀའི་རྗེས་ལ་ཡོད་མེད་གཉིས་ཀ་མ་ཡིན་པའང་མ་ཡིན་ནོ། །
ཞེས་ཁས་བླངས་སམ་བླངས་ལགས། འོ་ན་འདི་གཉིས་དངོས་སུ་འགལ་ལོ། ། དངོས་འགལ་བྱ་བ་
མེད་ན་ཁྱེད་བདེན། ཡོད་ན་ནི་འདི་བས་ལྷག་པའི་དངོས་འགལ་གང་ན་ཡོད་སྨོས་ཤིག ཡིན་ན་ཡིན་
པ་ལས་འོས་ཅི་ཡོད། མ་ཡིན་ན་མ་ཡིན་པ་ལས་འོས་ཅི་ཡོད། མིན་པར་ཁས་བླངས་ནས་དེ་ཀའི་
རྗེས་ལ་མིན་པའང་མིན་ཞེས་བློ་ལྡན་སུས་ཁས་ལེན། མ་ཡིན་པ་མ་ཡིན་ན་ཡིན་པར་འགྱུར་མོད།
དགག་པ་གཉིས་ཀྱི་རྣལ་མ་གོ་བའང་ད་དུང་མ་དགོངས་སམ་མ་ཤེས་སམ། ཁྱི་སྐད་ལ་རྒྱུག་འདིའང་
མ་མཛད་པར་ལུང་རིགས་མཁྱེན་པའི་སྐབས་དོན་ལགས་པས། རྟོག་དཔྱོད་ཐུགས་བསམ་དུམ་རེ་ལ་
བཏང་དུ་གསོལ་ཞེས་གནད་ནས་བསྐུལ་ཏེ་ཞུས་པ་ཝ་དང༌། དངོས་འགལ་གྱི་ཐོག་གཉིས་འཛོམ་
ནས་ཅང་མི་གསུང་བར་བཞུགས་པས་དེ་དེ་བཞིན་དུ་འཛིན་ཏོ། ། འདི་ཡང་ཁོ་བོའི་བློ་གྲོས་ཀྱིས་
གསར་དུ་རྙེད་པའི་རིགས་པ་ཡིན་ནོ། ། སྨྲས་པ།
ཡིན་ན་ཡིན་པར་མི་འགྱུར་ཞིང་། །
མིན་ན་མིན་པར་མི་འགྱུར་བས། །
འགལ་བ་ལྟག་སྤྱོད་ཁས་ལེན་པ། །
གྲུབ་མཐའ་ལོགས་སུ་རྩོམ་པ་བདེན། །
དེང་སང་དུས་ཀྱི་ཆོས་པ་བདག་ལྟ་བུས། །
319



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ལྟ་སྒོམ་གཉིས་ཀྱི་ཤན་འབྱེད་མ་ཤེས་པས། །
རྒྱལ་བའི་བཀའ་ལ་ཁྱད་གསོད་བྱས་ནས་ཀྱང་། །
གཡེམ་མའི་མུ་ཅོར་སྨྲས་པ་མཐོལ་ལོ་བཤགས། །
ཞེས་པ་བར་སྐབས་ཀྱི་ཚིགས་བཅད་དོ།། །།
འོ་ན་ལུང་དེ་ལ་འབྲུ་ཅི་ལྟར་སྣོན་ཅེ་ན། དུས་འཁོར་རྒྱུད་འགྲེལ་དུ་ལུང་འདི་ལ། རྗེ་བཙུན་
སྤྱན་རས་གཟིགས་ཀྱིས། ཡོད་པ་ཤེས་རབ་གྱི་ཆ་དཀར་ཕྱོགས་མ་ཡིན། མེད་པ་ཐབས་ཀྱི་ཆ་ནག་
ཕྱོགས་མ་ཡིན། དཀར་ཕྱོགས་ནག་ཕྱོགས་གཉིས་འགལ་བའི་ཕྱིར་གཉིས་ཀའང་མ་ཡིན། དཀར་
ཕྱོགས་ནག་ཕྱོགས་འདི་དག་ལས་མ་གཏོགས་པའི་ལྷན་སྐྱེས་ཀྱི་བདེ་བ་ཟུར་ན་ཡོད་པ་མ་ཡིན་ཞེས་་་་
འབྲུ་བསྣན་གདའ། བྱམས་མགོན་གྱི་མདོ་སྡེ་རྒྱན་དུ། ཡོད་མིན་མེད་མིན་དེ་བཞིན་མིན་གཞན་
མིན། །ཞེས་པའི་འགྲེལ་པར་ཀུན་མཁྱེན་གཉིས་པ་དབྱིག་གཉེན་གྱིས། དེ་ཁོ་ན་ཉིད་ཀྱི་དོན་དེ་ཀུན་
བརྟགས་གཞན་དབང་གི་མཚན་ཉིད་ཀྱིས་ནི་ཡོད་པ་མ་ཡིན། ཡོངས་སུ་གྲུབ་པའི་མཚན་ཉིད་ཀྱིས་
ནི་མེད་པ་མ་ཡིན། ཀུན་བརྟགས་གཞན་དབང་ཡོངས་གྲུབ་གཅིག་པ་གཉིས་མེད་པས་དེ་བཞིན་ཉིད་
མ་ཡིན་ནོ། །དེ་དག་ཁོ་ན་དང་གཞན་པ་མེད་པས་གཞན་མ་ཡིན་ནོ། །ཞེས་འབྲུ་བསྣན་གདའ། ཡང་
བྱམས་མགོན་གྱི་རྒྱུད་བླ་མར། ཡོད་མིན་མེད་མིན་ཡོད་མེད་མ་ཡིན་ཡོད་མེད་ལས་གཞན་དུའང་། །
བརྟགས་པར་མི་ནུས་ངེས་ཚིག་དང་བྲལ་སོ་སོ་རང་གིས་རིག་ཞི་བ། །ཞེས་པའི་རྒྱས་བཤད་དུ།
བརྟག་མིན་ཕྱིར་དང་ཞེས་གསུངས་པས། ཡོད་པ་མིན་པར་ཡང་བརྟག་པར་མི་ནུས། མེད་པ་མིན་
པར་བརྟག་པར་མི་ནུས། ཡོད་མེད་གཉིས་ཀ་མིན་པར་ཡང་བརྟག་པར་མི་ནུས། ཡོད་མེད་གཉིས་
ཀ་ལས་གཞན་དུའང་བརྟག་པར་མི་ནུས་ཞེས་པའང་གི་སྒྲས་གོང་མ་རྣམས་ཀྱང་བརྟག་མི་ནུས་པར་
བཤད་པར་གདའ། བྱམས་མགོན་གྱི་དངོས་སློབ། འཕགས་པ་ཐོགས་མེད་ཀྱིས་ཀྱང་། དེའི་འགྲེལ་
བར་མེད་པ་དང་ཡོད་པ་དང་ཡོད་མེད་གཉིས་ཀ་མ་ཡིན་པ་སྟེ། རྣམ་པ་བཞི་ཀ་ལྟར་ཡང་རྟོག་གེའི་
ཡུལ་མ་ཡིན་པའི་ཕྱིར་རོ། །ཞེས་གསུངས། འདི་ཡང་ཁོ་བོས་གསར་དུ་རྙེད་པའི་ཁྱད་ཆོས་ཡིན་ནོ། །
ཁོང་དཔོན་སློབ་གཉིས་ཀྱི་བསྟན་བཅོས་ལ་ཁོ་རང་གཉིས་ཀ་རྒྱུས་ཆེ། ཁོང་གཉིས་ཀྱིས་དོན་
དམ་གྱི་ཆོས་དཀོན་མཆོག་དེ། རྟོག་གེས་མུ་བཞི་གང་དུའང་བརྟག་པར་མི་ནུས། རྟོག་གེའི་ཡུལ་མིན།
320



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
རྟོག་གེའི་མི་ཤེས་ཞེས་གསུངས་གདའ། སུས་ཀྱང་མི་ཤེས་སུ་ཡི་ཡང་ཡུལ་མིན་གསུངས་པ་མིན་པར་
གདའ། དེའི་རྗེས་སུ་བྱམས་མགོན་གྱིས། སོ་སོ་རང་གིས་རིག་ཅེས་དང་དེའི་རྒྱས་བཤད་དུ། འཕགས་
པས་མཁྱེན་ཕྱིར། ཞེས་གསུངས། དེའི་འགྲེལ་པར་ཐོགས་མེད་ཀྱིས་འཕགས་པ་རྣམས་ཀྱིས་སོ་སོ་
རང་གིས་རིག་པར་བྱ་བའི་ཕྱིར་རོ། །ཞེས་གསུངས་པས། མི་རྟོག་ཡེ་ཤེས་ཀྱི་ཡུལ་དུ་ཡོད་པར་གྲུབ་
པོ༑ ༑སྨྲས་པ།
མཉམ་བཞག་བསྒོམ་པ་གཏན་ལ་འབེབས་པའི་ཚེ། །
ཡོད་མེད་ལ་སོགས་མུ་བཞི་གང་དུ་ཡང་། །
ཅིར་ཡང་མི་འཛིན་ཅིར་ཡང་མི་རྟོག་ཅིང་། །
སྣང་བ་དགག་སྒྲུབ་མི་བྱེད་རང་སོར་འཇོག །
ཡིན་ལུགས་ལྟ་བ་གཏན་ལ་འབེབས་པའི་ཚེ། ། །
དོན་དམ་སེམས་ཀྱི་རང་བཞིན་འོད་གསལ་དེ། །
མཉམ་བཞག་མི་རྟོག་ཡེ་ཤེས་ཡུལ་དུ་ལྟ། ། །
ཀུན་རྫོབ་སྣང་བ་རྣམ་པ་སྣ་ཚོགས་འདི། །
རྗེས་ཐོབ་རྨི་ལམ་སྒྱུ་མ་ལྟ་བུར་བལྟ། །
མཉམ་རྗེས་གཅིག་ཏུ་འདྲེས་པ་སངས་རྒྱས་ཡིན། །
དེ་དང་རྗེས་མཐུན་དག་པ་ས་གསུམ་ཡིན། །
དེ་དང་ཆ་མཐུན་མ་དག་ས་བདུན་ཡིན། །
མོས་སྤྱོད་ས་ལ་མཉམ་རྗེས་རེས་འཇོག་བྱེད། །
མདོ་རྒྱུད་བསྟན་བཅོས་ཀུན་གྱི་དགོངས་པ་ཡིན། །
གྲུབ་ཐོབ་བླ་མ་རྣམས་ཀྱི་མན་ངག་ཡིན། །
ཆོས་ཀྱི་ལྟ་སྒོམ་རྣམ་དག་དེ་ལྟར་ཡིན། །
མི་ཤེས་ལོག་རྟོག་ཐེ་ཚོམ་བསལ་བའི་ཕྱིར། །
ཆོས་ཀྱི་གསང་བ་ཟབ་མོ་བྲིས་པ་ལ། །
321



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས། །
གསང་སྒྲོགས་ཉེས་ལྟུང་བར་ཆད་མི་འབྱུང་བར། །
བླ་མ་དཀོན་མཆོག་མཁའ་འགྲོའི་བྱིན་གྱིས་རློབས། །
དེ་རྣམས་ཡན་ཆད་ཀྱིས་བརྟེན་པ་གཞན་དོན་ཕུན་ཚོགས། ཀུན་རྫོབ་གཟུགས་ཀྱི་སྐུ་ཡོད་པའི་རྒྱུ་
མཚན་གྱིས་དེའི་རྟེན་དོན་དམ་ཆོས་སྐུ་ཡོད་པར་བསྒྲུབས། ཆོས་ཀྱི་སྐུ་སྐྱེ་འཇིག་མེད་པར་ལྷུན་གྱིས་
གྲུབ་པའི་རྒྱུ་མཚན་རྟག་པ་དང་བརྟན་པར་བཞུགས་པ་ལས། གདུལ་བྱ་རིང་བ་སོ་སོའི་སྐྱེ་བོ་རྣམས་
གདུལ་བྱ་ནམ་དུས་ལ་བབ་པ་ན། བཟོ་དང་སྐྱེ་བ་བྱང་ཆུབ་ཆེ། །མྱ་ངན་འདས་པ་རྟག་སྟོན་པ། །
སངས་རྒྱས་སྤྲུལ་པའི་སྐུ་འདི་ནི། །རྣམ་པར་གྲོལ་བའི་ཐབས་ཆེན་པོ། །ཞེས་གསུང་པ་ལྟར། གང་
ལ་གང་འདུལ་གྱི་སྤྲུལ་པའི་སྐུ་སྣ་ཚོགས་སྟོན་པ་དང་། གདུལ་བྱ་ཉེ་བ་བྱང་ཆུབ་སེམས་དཔའ་རྣམས་
འདུལ་བ་ལ། ལོངས་སྤྱོད་རྫོགས་པའི་སྐུ་ཞིང་ཁམས་མཐའ་ཡས་པའི་འོག་མིན་མཐའ་ཡས་པར།
བྱང་ཆུབ་སེམས་དཔའ་མཐའ་ཡས་པ་ལ་ལོངས་སྤྱོད་རྫོགས་པའི་སྐུ་མཐའ་ཡས་པས། ཐེག་པ་ཆེན་
པོའི་ཆོས་མཐའ་ཡས་པ་བསྟན་ནས། དུས་འཁོར་བ་མ་སྟོངས་ཀྱི་བར་དུ་སངས་རྒྱས་ཀྱི་འཕྲིན་ལས་
རྒྱུན་མི་ཆད་པར་ལྷུན་གྱིས་གྲུབ་པའི་ཕྱིར། དོན་གཉིས་ཕུན་ཚོགས་སྐུ་གཉིས་ཟུང་དུ་འཇུག་པར་
གྲུབ་པོ། །དོན་དམ་ཆོས་སྐུ་རྟག་ཅིང་བརྟན་པའི་སྒྲུབ་བྱེད་དུ། མདོ་རྒྱུད་བསྟན་བཅོས་རྣམས་ནས་
སྐྱེ་འཇིག་མེད་པའི་ཆོས་ཉིད་ལྷུན་གྲུབ་ཡིན་པར་གསུངས། ཇོ་ནང་པའང་འདི་བས་ལྷག་པའི་རྟག་
བརྟན་མི་བཞེད། ཁོ་བོ་ཅག་ཀྱང་མི་འདོད་དོ། །དཔལ་ཆོས་ཀྱི་གྲགས་པས་ཀྱང་། གོང་གི་རང་
བཞིན་འཇིག་མེད་པ། །དེ་ལ་མཁས་རྣམས་རྟག་ཅེས་བརྗོད། །ཅེས་གསུངས། ངེད་ཅག་གིས་ཁོང་
རྣམ་པའི་རྗེས་ཟློས་བྱས་པ་ལགས་སོ། །སྐྱོན་གདའ་ན་དེར་གཏོང་བར་ཞུས། སྨྲས་པ།
ཁ་ཅིག་མཆོག་གསུམ་ཀུན་རྫོབ་བདེན་པ་ཡིན། །
སངས་རྒྱས་རྟག་བརྟན་བྱ་བ་མི་སྲིད་པས། །
དོན་དམ་ཆོས་སྐུའང་སངས་རྒྱས་མ་ཡིན་ཟེར། །
དེ་བཞིན་འགོག་བདེན་ཆོས་ཀྱང་ཆོས་མ་ཡིན། །
དོན་དམ་དགེ་འདུན་དགེ་འདུན་མིན་ནོ་ལོ། །
དོན་དམ་དཀོན་མཆོག་གསུམ་ལ་སྐུར་པ་འདེབས། །
322



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
འདི་ཡང་ཀུན་རྫོབ་ཁོ་ནའི་ཕྱོགས་སུ་ལྷུང་། །
ཕྱོགས་རེའི་མཐའ་ལ་ཞེན་ནས་ཕན་ཚུན་འགོག །
ཁ་ཅིག་མཆོག་གསུམ་དོན་དམ་བདེན་པ་ཡིན། །
སྐྱེ་འཇིག་ཅན་གྱི་སངས་རྒྱས་གོ་མི་ཆོད། །
དེ་ཕྱིར་ཀུན་རྫོབ་གཟུགས་སྐུ་སངས་རྒྱས་མིན། །
དེ་བཞིན་ལམ་གྱི་ཆོས་ཀྱང་ཆོས་མ་ཡིན། །
ཀུན་རྫོབ་དགེ་འདུན་དགེ་འདུན་མིན་ཞེས་སྨྲས། །
ཀུན་རྫོབ་དཀོན་མཆོག་གསུམ་ལ་སྐུར་པ་འདེབས། །
འདི་ཡང་དོན་དམ་ཁོ་ནའི་ཕྱོགས་སུ་ལྷུང་། ། །
ཕྱོགས་རེས་མཐའ་ལ་ཞེན་ནས་ཕན་ཚུན་འགོག །
ཐམས་ཅད་དྲིལ་ནས་མཆོག་གསུམ་ཡུལ་ནས་ཕུད། །
མཆོག་གསུམ་སྐུར་འདེབས་སྡིག་པའི་ཁུར་ཆེན་འདི། །
གང་ཟག་གཅིག་གིས་བསྒྱུར་བར་མི་ནུས་ཞེས། །
ཕྱོགས་ཕྱོགས་ཉིད་དུ་བགོ་བཤའ་བྱས་པ་འདྲ། །
སངས་རྒྱས་ལ་ཡང་བདེན་གཉིས་ཟུང་དུ་འཇུག །
དམ་ཆོས་ལ་ཡང་བདེན་གཉིས་ཟུང་དུ་འཇུག །
དགེ་འདུན་ལ་ཡང་བདེན་གཉིས་ཟུང་དུ་འཇུག །
མཐའ་བྲལ་དབུ་མ་ཆེན་པོའི་གྲུབ་མཐའ་ཡིན། །
མདོ་རྒྱུད་བསྟན་བཅོས་མན་ངག་སྙིང་པོ་ཡིན། །
རྒྱལ་བ་སྲས་དང་བཅས་པས་མགྲིན་གཅིག་གསུངས། །
རྣལ་འབྱོར་གྲུབ་པ་ཐོབ་པ་རྣམས་ཀྱིས་རྟོགས། །
ཐོས་བསམ་སྒོམ་པས་གཏན་ལ་ཕབ་པ་ཡིན། །
ཚིག་ཙམ་གྱིས་ནི་དོན་རྣམས་ཅི་ཞིག་འགྲུབ། །
323



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དོན་གྱི་ཆ་ལ་གཟུ་བོའི་བློ་ཡིས་དཔྱོད། །
དེ་སྐད་སྨྲ་བའི་འཇམ་དཔལ་གྲགས་པ་དེས། །
འབྲས་བུ་ཟུང་འཇུག་བཀའ་བསྡུ་ལྔ་པ་བྱས། །
འབྲས་བུ་སྐུ་གཉིས་ཟུང་དུ་འཇུག་པའི་སྐབས་དེ་དང་པོའོ།། །།
ད་ནི་འབྲས་བུ་སྐུ་གཉིས་ཟུང་དུ་འཇུག་པ་གྲུབ་པའི་ཕྱིར། དེའི་རྐྱེན་ལམ་ཚོགས་གཉིས་ཟུང་
འཇུག་གཏན་ལ་དབབ་པར་བྱ་སྟེ། དེ་ལ་ཡང་གཉིས་ཀྱི། ཚོགས་གཉིས་ཀྱི་ངོ་བོ་ངོས་བཟུང་བ་ནི།
བསོད་ནམས་ཀྱི་ཚོགས་གང་ཞེ་ན། དཔལ་མགོན་པོ་བྱམས་པས། སྦྱིན་པ་དང་ཚུལ་ཁྲིམས་བསོད་
ནམས་ ཀྱི་ ཚོགས་དང༌། ཤེས་རབ་ནི་ཡེ་ཤེས་ཀྱི་ཚོགས་དང་། བཟོད་བརྩོན་བསམ་གཏན་གསུམ་
ཚོགས་གཉིས་གང་དུ་བཤད་ལ། འཁོར་གསུམ་དུ་མི་རྟོག་པས་ཟིན་ན། ཤེས་རབ་ལས་གཞན་དུ་
ཕར་ཕྱིན་དང་པོ་ལྔ་ཀའང་ཡེ་ཤེས་ཀྱི་ཚོགས་སུ་བཤད་དོ། །མདོ་སྡེ་དང་མདོ་སྡེ་རྒྱན་ལས། ཕར་
ཕྱིན་དང་པོ་གསུམ་ནི་ཚུལ་ཁྲིམས་ཀྱི་བསླབ་པ། བསམ་གཏན་ནི་ཏིང་ངེ་འཛིན་གྱི་བསླབ་པ། ཤེས་
རབ་ནི་ཤེས་རབ་ཀྱི་བསླབ་པ། བརྩོན་འགྲུས་ཀུན་ཏུ་འགྲོ་བར་བཤད་ལ། དེ་བཞིན་དུ། ཕར་ཕྱིན་
དང་པོ་གསུམ་ནི་བསོད་ནམས་ཀྱི་ཚོགས། ཤེས་རབ་ཡེ་ཤེས་ཀྱི་ཚོགས། བརྩོན་འགྲུས་དང་བསམ་
གཏན་ཀུན་ཏུ་འགྲོ་བར་གསུངས་སོ། །དེ་བཞིན་དུ་ཕར་ཕྱིན་དང་པོ་གསུམ་གཞན་གྱི་དོན་དང༌། ཕྱི་
མ་གསུམ་ནི་ཉོན་མོངས་པའི་གཉེན་པོར་བཤད་ལ། ཕར་ཕྱིན་དྲུག་པོ་གོ་རིམ་དུ་འཇོག་པ་ ཡང་ ། སྔ་
མ་སྔ་མ་ལ་བརྟེན་ནས་ཕྱི་མ་ཕྱི་མ་རྣམས་སྐྱེ་ཞིང་། སྔ་མ་སྔ་མ་རྣམས་རགས་ལ་ཕྱི་མ་ཕྱི་མ་རྣམས་
ཕྲ་བའི་ཕྱིར་དང་། སྔ་མ་སྔ་མ་རྣམས་དམན་ལ་ཕྱི་མ་ཕྱི་མ་རྣམས་མཆོག་ཏུ་གྱུར་པའི་ཕྱིར། ཞེས་
མདོ་དང་མདོའི་རྒྱན་ལས་བཤད་དོ། །ཡང་ཕར་ཕྱིན་བཅུར་བཤད་པ་མ་ཡིན་ནམ་ཕར་ཕྱིན་དྲུག་ཏུ་
ཕྱི་མ་བཞི་ཇི་ལྟར་འདུ་ཞེ་ན། མདོ་ལས། ཐབས་ལ་མཁས་པའི་ཕ་རོལ་ཏུ་ཕྱིན་པ་ནི། སྦྱིན་པ་
ཚུལ་ཁྲིམས་བཟོད་པ་གསུམ་གྱིས་གྲོགས་གྱིས་བསྡུས་ལ། སྨོན་ལམ་གྱི་ཕ་རོལ་ཏུ་ཕྱིན་པ་ནི་བརྩོན་
འགྲུས་ཀྱིས་བསྡུས། སྟོབས་ཀྱི་ཕར་ཕྱིན་བསམ་གཏན་དང་། ཡེ་ཤེས་ཀྱི་ཕར་ཕྱིན་ཤེས་རབ་གྱིས་
གྲོགས་ཀྱི་ཚུལ་གྱིས་བསྡུས་པར་བཤད་དོ། །འཕགས་པ་ཀླུ་སྒྲུབ་ཀྱིས་ཀྱང་། ཚུལ་ཁྲིམས་སྦྱིན་པས་
གཞན་གྱི་དོན། །བརྩོན་འགྲུས་བཟོད་པས་བདག་ཉིད་གྱི། །བསམ་གཏན་ཤེས་རབ་ཐར་པའི་རྒྱུ། །
324



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ཐེག་ཆེན་དོན་ནི་བསྡུས་པ་ཡིན། །ཞེས་དང༌། དེ་ལྟ་བས་ན་ཚོགས་འདི་གཉིས། །སངས་རྒྱས་ཉིད་
ནི་འཐོབ་པའི་རྒྱུ། །དེ་ལྟས་མདོར་ན་བསོད་ནམས་དང༌། །ཡེ་ཤེས་འདི་ནི་རྟག་བསྟེན་མཛོད། །
ཅེས་གསུངས། ཁ་ཅིག་བསོད་ནམས་ཀྱི་ཚོགས་ཁོ་ནས་སངས་རྒྱས་འགྲུབ་ཅེས་དང༌། ཁ་ཅིག་ཡེ་
ཤེས་ཀྱི་ཚོགས་ཁོ་ནས་སངས་རྒྱས་འགྲུབ་ཅེས་སྨྲ་བ་ཡང་། གོང་དུ་བཤད་པའི་ལུང་འདི་རྣམས་
ཀྱིས་བཀག་ལ། ཁྱད་པར་དུ་ས་གསུམ་པ་བརྙེས་པའི་འཕགས་པ་ཐོགས་མེད་ཀྱི་ཞལ་སྔ་ནས། དེ་
བས་ན་འདི་གཉིས་ཀའང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འཐོབ་པར་འགྱུར་བའི་
གཙོ་བོ་ཡིན་ཏེ། བསོད་ནམས་ནི་གཙོ་བོ་ཡིན་ལ་ཡེ་ཤེས་ནི་བླ་ན་མེད་པ་ཡིན་ནོ། །བསོད་ནམས་
དང་ཡེ་ཤེས་ཀྱི་ཚོགས་འདི་གཉིས་ལས། གང་ཡང་རུང་བ་གཅིག་མ་ཚང་ནའང་བྱང་ཆུབ་སེམས་
དཔའ་དེ་མངོན་པར་རྫོགས་པར་སངས་རྒྱས་པར་མི་འགྱུར་རོ། །ཞེས་གསུངས་པས། ཚོགས་གཉིས་
ལ་ཕྱེད་བགོས་མི་མཛད་པར་ཟུང་འཇུག་ཏུ་ཉམས་སུ་ལེན་པར་ཞུ། །
གཉིས་པ་ཡེ་ཤེས་ཀྱི་ཚོགས་ཀྱི་རྒྱས་པར་བཤད་པ་ལའང་། བཀའ་དང་པོ་དང་མཐུན་པའི་ཡེ་
ཤེས་ཀྱི་ཚོགས། བར་པ་དང་མཐུན་པའི་ཡེ་ཤེས་ཀྱི་ཚོགས། ཐ་མ་དང་མཐུན་པའི་ཡེ་ཤེས་ཀྱི་ཚོགས།
དེ་བཞིན་དུ་ཆོས་འཁོར་གསུམ་ཀ་ལ་ལྟ་བ། སྤྱོད་པ། འབྲས་བུ་རེ་རེ་ནས་བཤད་པ་དང་། འཁོར་ལོ་
གསུམ་དྲང་ངེས་སུ་འཇོག་པའི་དགག་བཞག་སྤང་གསུམ་རྒྱས་པར་བཤད་པའོ། །
དེ་ལ་བཀའ་དང་པོ་དང་མཐུན་པའི་ཡེ་ཤེས་ཀྱི་ཚོགས་ནི། འདུས་བྱས་ཐམས་ཅད་མི་རྟག་པར་
བསྒོམ། དེ་བཞིན་དུ་ཟག་པ་དང་བཅས་པ་སྡུག་བསྔལ་བ་དང་། ཆོས་ཐམས་ཅད་བདག་མེད་པ་དང་།
མྱ་ངན་ལས་འདས་པ་ཐམས་ཅད་ཞི་བར་བསྒོམ་པ་དང་། ལས་འབྲས་བསླུ་བ་མེད་པར་བསྒོམ་པ་
ཡིན་ལ། དེ་བཞིན་དུ་བར་པ་དང་མཐུན་པའི་ཡེ་ཤེས་ཀྱི་ཚོགས་ནི། ཕྱག་རྒྱ་ཆེན་པོ་དང་རྫོགས་ཆེན་
ཟབ་མོ་སྟོང་ཉིད་བསྒོམ་པ་དང་། ཅིར་ཡང་མི་བསྒོམ་གང་དུའང་མི་རྟོག་པ་སོགས་ཡིན། ཐ་མ་དང་
མཐུན་པའི་ཡེ་ཤེས་ཀྱི་ཚོགས་ནི། རྣམ་ཀུན་མཆོག་ལྡན་གྱི་འོད་གསལ་བསྒོམ་པ་ཡིན་ལ། སྒོམ་པ་
འདི་རྣམས་གཅིག་གིས་གཅིག་འགོག་པ་མིན་གྱི། གཅིག་གི་སྟེང་དུ་གཅིག་བསྣན་པ་བསྒོམ་་་་་་་
གཅིག་མི་འཚལ་ལམ། དེ་བཞིན་དུ་བསྒོམ་པ་དེ་རྣམས་དང་མཐུན་པར་ལྟ་བ་བཀར་རྟགས་ཀྱི་ཕྱག་
རྒྱ་བཞི་དང་། ལས་འབྲས་བསླུ་བ་མེད་པར་ལྟ་བ་དང་། འཁོར་ལོ་དང་པོའི་ལྟ་བ་དང༌། ཀུན་རྫོབ་
325



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྟེན་ཅིང་འབྲེལ་བར་འབྱུང་བའི་ཆོས་འདི་བརྟགས་ཤིང་དཔྱད་ན་མེད་པར་ལྟ་བ་དང་། སྟོང་པ་ཉིད་
ཀྱི་ལྟ་བ་དང་། ཅིར་ཡང་མི་རྟོག་པར་ལྟ་བ་སོགས་འཁོར་ལོ་བར་པའི་ལྟ་བ་དང༌། རྣམ་པར་མི་རྟོག་
པ་རྣམ་ཀུན་མཆོག་ལྡན་གྱི་འོད་གསལ་ལ་ལྟ་བ་འཁོར་ལོ་ཐ་མའི་ལྟ་བ་ཡིན་ལ། ལྟ་བ་འདི་རྣམས་
གཅིག་གིས་གཅིག་འགོག་པ་མ་ཡིན་གྱི། གཅིག་གི་སྟེང་དུ་གཅིག་སྣོན་པ་མ་ལགས་སམ། དེ་
བཞིན་དུ་ལས་འབྲས་བསླུ་བ་མེད་པ་ལ་ཡིད་ཆེས་པའི་ངང་ནས་དམ་པའི་ཆོས་འདུལ་བ་ལ་སོགས་་་་
པ་དང་། ཚུལ་ཁྲིམས་ཀྱི་བསླབ་པ་སོགས་འཁོར་ལོ་དང་པོའི་སྤྱོད་པ་དང་། ཟབ་མོ་སྟོང་པ་ཉིད་
ཀྱི་ངང་ནས་ཤུགས་འབྱུང་འགོག་མེད་ཀྱི་སྤྱོད་པ་དང་། ཏིང་ངེ་འཛིན་གྱི་བསླབ་པ་སོགས་འཁོར་ལོ་
བར་པའི་སྤྱོད་པ་དང་། རྣམ་ཀུན་མཆོག་ལྡན་འོད་གསལ་ཀྱི་ངང་ནས་གཞན་ཕན་རླབས་ཆེན་སྤྱོད་པ་
འཁོར་ལོ་ཐ་མའི་སྤྱོད་པ་ཡིན་ལ། སྤྱོད་པ་འདི་རྣམས་གཅིག་གིས་གཅིག་འགོག་པ་མ་ཡིན་གྱི།
གཅིག་སྟེང་དུ་གཅིག་བསྣན་ནས་ཉམས་སུ་བླང་མི་འཚལ་ལམ། དེ་ལྟར་གཅིག་ཐོག་ཏུ་གཅིག་
བསྣན་པའི་ལྟ་སྒོམ་སྤྱོད་པ་འདི་ཐམས་ཅད་ཉམས་སུ་བླངས་པ་ལས། འབྲས་བུ་སྐུ་གཉིས་ཟུང་དུ་
འཇུག་པའི་སངས་རྒྱས་ཐོབ་པ་མ་ལགས་སམ། དམ་ཆོས་འདི་འཆད་མཁན་འདྲ་གདའ་ཡེ། བཤད་
ནས་ཉན་མཁན་འདྲ་གདའ་ཡེ། ཉན་ནས་གོ་མཁན་འདྲ་གདའ་ཡེ། གོ་ནས་ལག་ལེན་ལ་འདེབས་
མཁན་གདའ་ཡེ། ། སྨྲས་པ། །
དམ་ཆོས་ལེགས་པར་འཆད་མཁན་དཀོན། །
བཤད་ཀྱང་དེ་ལ་ཉན་པ་དཀོན། ། །
ཉན་ཀྱང་ལེགས་པར་གོ་བ་དཀོན། ། །
གོ་ཡང་ཉམས་ལེན་བྱེད་པ་དཀོན། །
དང་པོས་ལས་འབྲས་ལྟ་བ་གཙོ་བོར་སྟོན། །
གཉིས་པས་སྟོང་ཉིད་ལྟ་བ་གཙོ་བོར་སྟོན། །
གསུམ་པས་འདོ་གསལ་ལྟ་བ་བཙོ་བོར་སྟོན། །
གསུམ་ཀའང་སོ་སོར་བདེན་པ་མ་ལགས་སམ། ། །
དང་པོས་ལས་འབྲས་སྡོམ་བཞི་བསྒོམ་པ་བསྟན། །
326



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
གཉིས་པས་མི་རྟོག་སྟོང་ཉིད་བསྒོམ་པ་བསྟན། །
གསུམ་པས་མི་རྟོག་འོད་གསལ་བསྒོམ་པ་བསྟན། །
གསུམ་ཀའང་སོ་སོར་བདེན་པ་མ་ལགས་སམ། །
དང་པོས་ཀུན་རྫོབ་ལྟ་སྒོམ་སྤྱོད་འབྲས་བསྟན། །
གཉིས་པས་རང་སྟོང་ལྟ་སྒོམ་སྤྱོད་འབྲས་བསྟན། །
གསུམ་པས་གཞན་སྟོང་ལྟ་སྒོམ་སྤྱོད་འབྲས་བསྟན། །
གསུམ་ཀའང་སོ་སོར་བདེན་པ་མ་ལགས་སམ། །
ཐེག་དམན་ཞུགས་ལ་ཆོས་འཁོར་དང་པོ་བསྐོར། །
ཐེག་ཆེན་ཞུགས་ལ་ཆོས་འཁོར་གཉིས་པ་བསྐོར། །
ཀུན་ལ་ཞུགས་པར་ཆོས་འཁོར་གསུམ་པ་བསྐོར། །
གསུམ་ཀའང་སོ་སོར་བདེན་པ་མ་ལགས་སམ། །
ཡང་སྨྲས་པ།
ཆོས་འཁོར་དང་པོས་ཀུན་རྫོབ་བདེན་པ་བསྟན། །
ཆོས་འཁོར་གཉིས་པས་ཀུན་རྫོབ་རང་སྟོང་བསྟན། །
ཆོས་འཁོར་གསུམ་པས་དོན་དམ་གཞན་སྟོང་བསྟན། །
དེའང་རགས་པ་སྤྱི་ཡི་རྣམ་བཞག་ཡིན། །
ཆོས་འཁོར་དང་པོས་ཚུལ་ཁྲིམས་བསླབ་པ་བསྟན། །
ཆོས་འཁོར་གཉིས་པས་ཏིང་འཛིན་བསླབ་པ་བསྟན།
ཆོས་འཁོར་གསུམ་པས་ཤེས་རབ་བསླབ་པ་བསྟན། །
དེའང་རགས་པ་སྤྱིའི་རྣམ་བཞག་ཡིན། །
ཆོས་འཁོར་དང་པོས་སྤྱོད་པ་གཙོ་བོར་བསྟན། །
ཆོས་འཁོར་གཉིས་པས་བསྒོམ་པ་བཙོ་བོར་བསྟན། །
ཆོས་འཁོར་གསུམ་པས་ལྟ་བ་གཙོ་བོར་བསྟན། །
327



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
དེའང་རགས་པ་སྤྱིའི་རྣམ་བཞག་ཡིན། །།
ཆོས་འཁོར་དང་པོས་ཐབས་རྣམས་གཙོ་བོར་བསྟན། །
ཆོས་འཁོར་གཉིས་པས་ཤེས་རབ་གཙོ་བོར་བསྟན། །
ཆོས་འཁོར་གསུམ་པས་ཟུང་འཇུག་གཙོ་བོར་བསྟན། །
དེའང་རགས་པ་སྤྱིའི་རྣམ་བཞག་ལགས། ། ་
ཆོས་འཁོར་དང་པོས་མཚན་བཅས་དགེ་བ་བསྟན། །
ཆོས་འཁོར་གཉིས་པས་མཚན་མེད་ཞི་གནས་བསྟན། །
ཆོས་འཁོར་གསུམ་པས་དོན་དམ་ལྷག་མཐོང་བསྟན། །
དེའང་རགས་པ་སྤྱིའི་རྣམ་བཞག་ཡིན། ། །
དབང་རྟུལ་རྣམས་ལ་ཆོས་འཁོར་དང་པོ་བསྟན། །
དབང་འབྲིང་རྣམས་ལ་ཆོས་འཁོར་གཉིས་པ་བསྟན། །
དབང་རྣོན་རྣམས་ལ་ཆོས་འཁོར་གསུམ་པ་བསྟན། །
དེ་ཡང་རགས་པ་སྤྱིའི་རྣམ་བཞག་ལགས། །
ཡང་སྨྲས་པ།
ཆོས་འཁོར་དང་པོས་ཡང་དག་ལམ་ལ་བཀོད། །
ཆོས་འཁོར་གཉིས་པས་ལམ་ཞུགས་སྨིན་པར་མཛད། །
ཆོས་འཁོར་གསུམ་པས་སྨིན་པ་གྲོལ་མཛད་པའི། །
ཆོས་རྒྱལ་ཐུབ་དབང་རྣམས་ལ་ཕྱག་འཚལ་ལོ། །
ཁྱེད་ཀྱིས་བདེན་གཉིས་ཟུང་འཇུག་གསུངས་ན་ཡང་། །
ཁ་ཅིག་ཀུན་རྫོབ་ཁོ་ནའི་ཕྱོགས་སུ་ལྷུང་། །
ལ་ལ་དོན་དམ་ཁོ་ནའི་མཐའ་ལ་འཆོལ། །
བདེན་གཉིས་ཟུང་འཇུག་རྟོགས་པར་བྱིན་གྱིས་རློབས། །
ཁྱེད་ཀྱིས་ཚོགས་གཉིས་ཟུང་འཇུག་གསུངས་ན་ཡང་། །
328



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ལ་ལ་མཚན་བཅས་བསོད་ནམས་ཁོ་ནས་དྲེགས། །
ཁ་ཅིག་མི་རྟོག་ཏིང་འཛིན་ཁོ་ནས་མྱོས། །
ཚོགས་གཉིས་ཟུང་འཇུག་སྒྲུབ་པར་བྱིན་གྱིས་རློབས། །
ཁྱེད་ཀྱིས་སྐུ་གཉིས་ཟུང་འཇུག་གསུངས་ན་ཡང་། །
ལ་ལ་ཆོས་སྐུ་ཁོ་ན་སྟོན་པར་འཛིན། །
ལ་ལ་གཟུགས་སྐུ་ཁོ་ན་སྐྱོབས་པར་སྨྲ། །
སྐུ་གཉིས་ཟུང་འཇུག་སྒྲུབ་པར་བྱིན་གྱི་རློབས། །
གདུལ་བྱའི་དྲི་མ་རིམ་གྱིས་འཁྲུད་པའི་ཕྱིར། །
ཆོས་འཁོར་གསུམ་གྱི་ཆར་རྒྱུན་ཕབ་ན་ཡང་། །
དེ་ལྟ་རེ་རེ་ཁོ་ནས་སངས་རྒྱས་ལོ། །
གསུམ་ཀ་ཉམས་སུ་ལེན་པར་བྱིན་གྱིས་རློབས། །
འོ་ན་ཆོས་འཁོར་གསུམ་པོ་དེ་སོ་སོར་བདེན་ན། བཀའ་བར་པ་དྲང་དོན། ཐ་མ་ངེས་དོན་དུ་
འདོད་པ་རྣམས་ཇི་ལྟར་ཡིན་སྙམ་ན། སྤྱིར་ངེས་དོན་ལ་གནས་སྐབས་ཀྱི་ངེས་དོན་དང་མཐར་ཐུག་
གི་ངེས་དོན་གཉིས་ཡོད། ཡང་ངེས་དོན་ལ་ཀུན་རྫོབ་སྟོན་པ་ཐམས་ཅད་དྲང་དོན། དོན་དམ་སྟོན་པ་
ཐམས་ཅད་ངེས་དོན་དུ་གསུངས་པའང་ཡོད། ཀུན་རྫོབ་དྲང་དོན་དུ་བཤད་པ་དང་གནས་སྐབས་སུ་
ངེས་དོན་ཡིན་པར་བཤད་པ་དང་། ཀུན་རྫོབ་ཏུ་བདེན་པ་སོགས་འགལ་བ་མེད་པར། མདོ་རྒྱུད་
བསྟན་བཅོས་རྣམས་ལས་མང་དུ་བཤད་པས། འཁོར་ལོ་དང་པོ་གཉིས་ཡང་གནས་སྐབས་ངེས་དོན་
དུ་བཞག་པ་ལ་འགལ་བ་མེད་དོ། །
འཁོར་ལོ་གསུམ་དྲང་ངེས་སུ་འཇོག་པའི་དགག་བཞག་སྤང་གསུམ་རྒྱས་པར་བཤད་པ་ནི།
ཁ་ཅིག་བཀའ་བར་པ་མཐར་ཐུག་གི་ངེས་དོན། བཀའ་ཐ་མ་ལ་དྲང་དོན་དུ་བཞེད་མོད། འདི་ནི་ཐུབ་
པའི་ལུང་ཁ་གསལ་གྱིས་དགག ལུང་དེ་ཉིད་ཀྱི་རྒྱུ་མཚན་རྒྱས་པར་བཤད་པ། ཁས་བླངས་ལ་བརྟེན་
ནས་དགག དེ་ལ་གཞན་གྱི་ལོག་རྟོག་སྣ་ཚོགས་དགག་པ་དང་བཞིའི། །
དང་པོ་ནི། ཐུབ་པའི་དགོངས་པ་ངེས་པར་འགྲེལ་བའི་མདོ་ལས། བཅོམ་ལྡན་འདས་ཀྱིས་དང་
329



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པོར་ཡུལ་ཝཱ་རཱ་ཎ་སཱིར་དྲང་སྲོང་ལྷུང་བ་རི་དྭགས་ཀྱི་ནགས་སུ། ཉན་ཐོས་ཀྱི་ཐེག་པ་ལ་ཡང་དག་
པར་ཞུགས་པ་རྣམས་ལ་འཕགས་པའི་བདེན་པ་བཞིའི་རྣམ་པར་བསྟན་པས། ཆོས་ཀྱི་འཁོར་ལོ་ངོ་
མཚར་རྨད་དུ་བྱུང་བ་སྔོན་ལྷར་གྱུར་པའམ། མིར་གྱུར་པ་སུས་ཀྱང་ཆོས་དང་མཐུན་པར་འཇིག་རྟེན་
དུ་མ་བསྐོར་བ་ཞིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་འཁོར་ལོ་བསྐོར་བ་དེ་ཡང་བླ་ན་
མཆིས་པ་སྐབས་མཆིས་པ་དྲང་བའི་དོན། རྩོད་པའི་གཞིའི་གནས་སུ་གྱུར་པ་ལགས་ལ། བཅོམ་
ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ལས་བརྩམ་སྐྱེ་བ་མ་མཆིས་པ་དང་། འགག་
པ་མ་མཆིས་པ་དང་། གཟོད་མ་ནས་ཞི་བ་དང་། རང་བཞིན་གྱིས་ཡོངས་སུ་མྱ་ངན་ལས་འདས་
པ་ཉིད་ལས་བརྩམས་ནས་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ། སྟོང་པ་ཉིད་སྨོས་
པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོས་ལྡན་འདས་
ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་། བླ་ན་མཆིས་པ་སྐབས་མཆིས་པ། དྲང་བའི་དོན། རྩོད་
པའི་གཞིའི་གནས་སུ་གྱུར་པ་ལགས་ཀྱི། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་་་་་་་
མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་། འགག་པ་མ་མཆིས་པ་དང་། གཟོད་མ་ནས་
ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས། ཐེག་པ་ཐམས་
ཅད་ལ་ཡང་དག་པར་ཞུགས་པ་རྣམས་ལ། ལེགས་པར་རྣམ་པར་ཕྱེ་བ་དང་ལྡན་པའི་ཤིན་ཏུ་ངོ་
མཚར་རྨད་དུ་བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་
འཁོར་ལོ་བསྐོར་བ་འདི་ནི། བླ་ན་མ་མཆིས་པ་སྐབས་མ་མཆིས་པ་ངེས་པའི་དོན་ལགས་ཏེ། རྩོད་
གཞིའི་གནས་སུ་གྱུར་པ་མ་ལགས་སོ། །ཞེས་གསུངས། འདི་འདྲའི་ལུང་ཁ་གསལ་ཡོད་པ་ལ་
གཟིགས། བཀའ་གཉིས་པ་ངེས་དོན་ཡིན། བཀའ་གསུམ་པ་དྲང་དོན་ཡིན་ཟེར་བ་ཐུབ་པའི་བཀའ་
བོད་ན་འགྱུར་རོ་ཅོག་ན་མི་འདུག བྱམས་པའི་ཆོས་ལྔ། སེམས་འགྲེལ་སྐོར་གསུམ། རྒྱན་དྲུག་
མཆོག་ཟུང་གིས་བཀའི་དགོངས་འགྲེལ་མཛད་པའི་བསྟན་བཅོས་དཔང་པོ་ཐུབ་པ་རྣམས་ནའང་མི་་
འདུག ཆོས་བཤེས་བཀའ་བར་པ་ངེས་དོན་གསུམ་པ་དྲང་དོན་དུ་བཤད་པས། འོ་སྐོལ་ཐུབ་པའི་
རྗེས་འབྲང་རྣམས་ཐུབ་པ་དང་ཆོས་བཤེས་གཉིས་ལ་བླང་དོར་མ་ནོར་བར་མཛད་པར་ཞུ། ཆོས་
བཤེས་ལའང་དག་སྣང་སྦྱོང་བ་གལ་ཆེ། དེ་ལྟར་གསུངས་པ་ལ། བཀའ་གསུམ་པ་ངེས་དོན་དུ་
330



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ། །
བཤད་པ་བཀའ་དྲང་དོན་ཡིན་ཟེར་ནས། མུར་རྒྱུགས་པ་མ་གཏོགས་ལུང་རིགས་རྣམ་དག་ནི་མི་
འདུག་ལན་གཅིག་ནི་གདབ་དགོས་པར་བྱུང་། འུ་ཐུག་པའི་གཏམ་དུ་གདའ་བ་གཞན་ཡང་། མདོ་
དགོངས་འགྲེལ་གྱི་ལུང་དེའི་རྗེས་ཐོག་ཏུ་བཅོམ་ལྡན་འདས་ལ། དོན་དམ་པར་ཡང་དག་པར་་་་་
འཕགས་ཀྱིས། ཆོས་འཁོར་གསུམ་པ་བསྟན་པ་འདི་ཐོས་ནས་མོས་པ་དང་། ཡི་གེར་འབྲི་འཆང་།
ཀློག་མཆོད་སྟོན། ལུང་ནོད། ཁ་དོན་བྱེད། སེམས་སྒོམ་པར་བགྱིད་པ་དེས་བསོད་ནམས་ཅི་ཙམ་
ཞིག་བསྐྱེད་པར་འགྱུར་ཞེས་ཞུས་པ་དང་། བཀའ་སྩལ་པ། དེའི་དཔེར་བྱ་བར་སླ་བ་མ་ཡིན་མོད་ཀྱི་
མདོར་བསྡུས་ཏེ་བཤད་ན། སོར་མོའི་རྩེ་མོ་ལ་གནས་པའི་ས་རྡུལ་དང༌། ས་གཞི་ལ་གནས་པའི་
ས་རྡུལ་གཉིས་དང་། བ་ལང་གི་རྨིག་རྗེས་ཀྱི་ཆུ་དང་རྒྱ་མཚོ་ཆེན་པོ་བཞིའི་ཆུ་སྐྲུན་ན། བརྒྱའི་ཆ་ནས་
རྒྱུའི་བར་དུ་ཡང་ཉེ་བར་མི་འགྲོའོ། ། དེ་བཞིན་དུ་ཆོས་འཁོར་དང་པོ་གཉིས་པ་གཉིས་ལ་མོས་པ་
ནས། ཐོས་བསམ་སྒོམ་གསུམ་བྱེད་པའི་བསོད་ནམས་དང༌། ཆོས་འཁོར་གསུམ་པ་ལ་མོས་པ་ནས་
ཐོས་བསམ་སྒོམ་གསུམ་བྱེད་པའི་བར་གྱི་བསོད་ནམས་གཉིས་སྐྲུན་ན། བརྒྱའི་ཆ་ནས་རྒྱུའི་བར་
དུའང་ཉེ་བར་མི་འགྲོའོ་ཞེས་གསུངས། ཆོས་ཀྱི་རྣམ་གྲངས་འདིའི་མིང་ཅི་ལགས་ཞེས་ཞུས་པ་དང༌།
བཀའ་སྩལ་པ། འདི་དོན་དམ་པ་ངེས་པའི་དོན་བསྟན་པ་ཞེས་བྱ་བར་ཡང་ཟུངས་ཤིག་ཅེས་གསུངས།
བཅོམ་ལྡན་འདས་བརྫུན་མི་གསུངས་བའི་ཕྱིར། ངེས་དོན་མ་ཡིན་པ་ལ་ངེས་དོན་ཡིན་ནོ། །དྲང་
དོན་མ་ཡིན་པ་ལ་དྲང་དོན་ཡིན་ནོ། །ཞེས་གསུངས་ལ། རྗེ་བཙུན་བྱམས་པའི་གསུང་གིས། སངས་
རྒྱས་ལས་མཁས་པ་འཇིག་རྟེན་ན་མེད་པས། སངས་རྒྱས་ཀྱིས་དྲང་དོན་དང་ངེས་དོན་དུ་བཞག་པའི་
མདོ་སྡེ་རྣམས་མི་དཀྲུག་གསུངས། དཀྲུག་ན་ཐུབ་པའི་བསྟན་ པ་བཤིག་ནས་མཚམས་མེད་ལྔ་ལས་
ལྕི་བའི་ཆོས་སྤོང་གི་ལས་ཆེན་པོ་སོགས་པར་འགྲོ་གསུངས་ནས། ཁོང་གི་ཐུབ་པའི་གསུངས་ལས་
ཆོས་དང་མཐུན་པར་བརྒལ་མ་ནུས་གདའ། ད་ལྟའི་སྐྱེས་བུ་སྨྲ་ཁམ་ཆེ་བ་རྣམས་ཀྱིས། དྲང་དོན་དུ་
གསུངས་པ་ལ་ངེས་དོན། ངེས་དོན་དུ་གསུངས་པ་ལ་དྲང་དོན་ཡིན་ཟེར་ནས་བརྒལ་ནུས་པར་གདའ་
ལགས་སོ། །སྨྲས་པ། །
འགྲོ་བའི་གཉེན་གཅིག་བཅོམ་ལྡན་མགོན་ཁྱོད་ཀྱིས། །
དྲང་དོན་ངེས་དོན་གསུངས་ལ་རྒོལ་བ་འདི། །
，
33] །



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཡང་ན་ཁ་ཅིག་མནར་མེད་བསྒྲུབ་པ་འམ། །
ཡང་ན་ཁྱོད་ཉིད་ཀུན་མཁྱེན་མིན་པར་དགོས། །
བདེན་པ་གསུངས་པ་ཀུན་མཁྱེན་རྒྱལ་པོ་ལ། །
ལྷར་བཅས་འགྲོ་བའི་འཇིག་རྟེན་འདི་ཉིད་ན། ། །
ཆོས་དང་མཐུན་པར་རྒོལ་བ་མ་མཐོང་བས། །
མི་འཇིགས་བཞི་ལ་སྤོབས་པ་བརྙེས་པར་ངེས། །
ཞེས་པ་བར་སྐབས་ཀྱི་ཚིགས་སུ་བཅད་པའོ།། །། 11:|:
གཉིས་པ་ལུང་དེ་ཉིད་ཀྱི་རྒྱུ་མཚན་རྒྱས་པར་བཤད་པ་ནི། ཆོས་འཁོར་གཉིས་པ་བླ་ན་མཆིས་
པར་གསུངས་པའི་རྒྱུ་མཚན་ནི་འདི་ལྟར་ལགས་ཏེ། ཆོས་འཁོར་གཉིས་པ་འདིའི་གོང་ན་ཆོས་འཁོར་
གསུམ་པ་ཡོད་པའི་ཕྱིར་རོ། །ཆོས་འཁོར་གཉིས་པ་ལས། སྐབས་མཆིས་པའི་རྒྱུ་མཚན་ནི། སུ་ཡང་
སངས་མི་རྒྱས་རྒྱ་བར་མི་འགྱུར་ཞེས་སོགས་བསྟན་པས། སངས་རྒྱས་བྱ་བ་མེད་པ་ཡིན་ནམ་སྙམ་
པའི་ལོག་རྟོག་སྐྱེ་བའི་སྐབས་བྱུང༌། ཡང་དུས་གསུམ་གྱི་སངས་རྒྱས་ཐམས་ཅད་ཤེར་ཕྱིན་དང་།
ཐབས་མཁས་ལ་བརྟེན་ནས་སངས་རྒྱས་ཞེས་སོགས་བསྟན་པས་རེས་སངས་རྒྱས་གསུངས་རེད་་་་་
སངས་མི་རྒྱས་གསུངས། ད་ནི་ཅི་ཡིན་ནམ་སྙམ་དུ་ཐེ་ཚོམ་ཟ་བའི་སྐབས་བྱུང་། དེ་ལ་སོགས་ཏེ་ལོ
ག་རྟོག་དང་ཐེ་ཚོམ་སྐྱེ་བའི་སྐབས་ཤིན་ཏུ་མང་བའི་ཕྱིར་རོ། །དྲང་བའི་དོན་ཞེས་པའི་རྒྱུ་མཚན་ནི།
གཟུགས་སྡུག་བསྔལ་བ་སྟེ་གང་དང་ཡང་བྲལ་བས་མ་ཡིན་ནོ། །ཞེས་མང་དུ་གསུངས་པས། བདེ་བ་
ཡིན་ན་སྡུག་བསྔལ་ཡིན་པར་འགལ་ཟེར་བ་སོགས་རྩོད་པ་འཇུག་པའི་གཞི་མང་པོའི་རྟེན་དུ་གྱུར་་་་
པའི་ཕྱིར་རོ། །ཆོས་འཁོར་གསུམ་པ་བླ་ན་མ་མཆིས་པའི་རྒྱུ་མཚན་ནི། འདིའི་གོང་ན་ཆོས་འཁོར་
བཞི་པ་མེད་པའི་ཕྱིར་རོ། །ངེས་པའི་དོན་ཡིན་པའི་རྒྱུ་མཚན་ཡང་། སྒྲ་ཇི་བཞིན་དུ་གཟུང་དུ་རུང་ཞིང་།
མཐར་ཐུག་པ་བསྟན་པ་འདི་ལས་ལྷག་པའི་མཐར་ཐུག་བསྟན་ནས་གོང་དུ་དྲང་རྒྱུ་མེད་པའི་ཕྱིར་རོ། །
སྐབས་མ་མཆིས་པ་དང་རྩོད་པའི་གཞིའི་གནས་མ་ལགས་པའི་རྒྱུ་མཚན་ཡང་ལེགས་པར་ཕྱེ་ནས།
གཟུགས་ནས་རྣམ་མཁྱེན་གྱི་བར་བཤད་པ་ཡིན་པ་དེ་ཐམས་ཅད་ནི། གཟུགས་ནས་རྣམ་མཁྱེན་གྱི་
བར་གྱི་ཀུན་བརྟགས་ཀྱི་ཆོས་ཐམས་ཅད་དོན་དམ་པར་མེད་པར་ལྟ་སྨོས་ཀྱང་ཅི་དགོས་རྨི་ལམ་ལྟ་་་
332



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
བུའི་ཀུན་རྫོབ་གྱི་དངོས་པོར་ཡང་མེད་དོ་ཞེས་བཤད། གཟུགས་ནས་རྣམ་མཁྱེན་གྱི་བར་རྨི་ལམ་ལྟ་
བུ་སྒྱུ་མ་ལྟ་བུ་དང་། མི་རྟག་པ་སོགས་སུ་བཤད་པ་ནི། གཟུགས་ནས་རྣམ་མཁྱེན་གྱི་བར་གྱི་གཞན་
དབང་གིས་བསྡུས་པའི་ཆོས་ཐམས་ཅད་དེ་ལྟར་དུ་བཤད། དེ་བཞིན་དུ་གཟུགས་ཀྱི་སྐུའི་མཛད་པ་
བཅུ་གཉིས་ལ་སོགས་པའི་ཚུལ་ཐམས་ཅད་ཀྱང་རྨི་ལམ་ལྟ་བུ་སྒྱུ་མ་ལྟ་བུ་ཞེས་བཤད། དེས་ན་ཀུན་
བརྟགས་ནི་ཐ་སྙད་དུ་ཡོད་ལ་དངོས་པོར་མེད་པ་དང༌། གཞན་དབང་ནི་ཐ་སྙད་དུ་དངོས་པོར་ཡང་
ཡོད་ཅིང་། གཉིས་ཀའང་དོན་དམ་པར་མེད་པའི་ཕྱིར། འདི་ལ་དགོངས་ནས་ནི། བཅོམ་ལྡན་
འདས་ཀྱིས་མེད་པ་ལ་ཡང་མེད་པར་ཡང་དག་པ་ཇི་ལྟ་བ་བཞིན་དུ་ཤེས་སོ། །ཞེས་དང༌། དེ་བཞིན་
གཤེགས་པའི་སྙིང་པོ་ནི་རྣམ་པར་དབྱེ་བ་ཡོད་པ་བྲལ་ཤེས་པ་ཉོན་མོངས་པའི་སྒྲིབ་པ་ཐམས་ཅད་་་་
ཀྱིས་སྟོང་པ་ཡིན་ལ་ཞེས་དང་། སྟོང་པ་ཉིད་ཅེས་བྱ་བ་ནི་མངོན་པར་ཞེན་པ་མེད་ཅིང་འཛིན་པ་མེད་
པའི་ཚིག་བླ་དྭགས་སོ། །ཞེས་དང་། དཔལ་མགོན་པོ་བྱམས་པས། རྣམ་དབྱེར་བཅས་པའི་མཚན་་་་
ཉིད་ཅན། །གློ་བུར་དག་གིས་ཁམས་སྟོང་གི། ཞེས་དང་། གང་ཟག་དང་ནི་ཆོས་རྣམས་ཀྱི། དངོས་
པོ་མེད་འདིར་སྟོང་པ་སྟེ། །ཞེས་དང༌། འཕགས་པ་ཐོགས་མེད་ཀྱིས་ཀྱང་། གང་ཞིག་གང་ན་
མེད་པ་དེ་ནི་དེས་སྟོང་ངོ༌། །ཞེས་ཡང་དག་པར་རྗེས་སུ་མཐོང་ལ་ཞེས་དང་། ཅིའི་ཕྱིར་སྟོང་པ་ཉིད་
ཅེས་བྱ་ཞེ་ན། ཀུན་ནས་ཉོན་མོངས་པ་མི་རྒྱུ་བའི་ཕྱིར་རོ། །ཞེས་དང་། འཕགས་པ་ཀླུ་སྒྲུབ་ཀྱིས་
ཀྱང་། སྟོང་པ་ཉིད་ནི་སྟོན་པའི་མདོ། །རྒྱལ་བས་ཇི་སྙེད་གསུངས་པ་དེ། །དེ་དག་ཀུན་ཀྱིས་ཉོན་
མོངས་ལྡོག །ཁམས་དེ་ཉམས་པར་བྱེད་མ་ཡིན། །ཞེས་དང་། ཤེས་རབ་རྣོ་བ་ཤེས་རབ་མྱུར་བ་ཤེས་
རབ་ཆེ་བ་ཤེས་རབ་ཟབ་པའི་རྒྱུ་མཚན་གྱིས། ཡུམ་གྱི་དོན་བློ་ཀ་གཉིས་ལ་བསྡུད་པར་མཁྱེན་པའི་
ཕྱོགས་ཀྱི་གླང་པོས་ཀྱང་། མེད་ཅེས་བྱ་ལ་སོགས་ཚིག་གིས་བརྟགས་པ་ཐམས་ཅད་འགོག་པ་སྟེ།
སྒྱུ་མ་ལ་སོགས་དཔེ་རྣམས་ཀྱིས། །གཞན་གྱི་དབང་ནི་ཡང་དག་བསྟན། །རྣམ་པར་བྱང་བ་བཞི་ཡིས་
ནི༑ ༑ཡོངས་སུ་གྲུབ་པར་རབ་ཏུ་བསྒྲགས། །ཤེས་རབ་ཕ་རོལ་ཕྱིན་པར་ནི། །སངས་རྒྱས་ཀྱིས་ནི་
གཞན་བསྟན་མེད། །ཅེས་གསུངས་པས། དེ་ལྟར་རྒྱལ་བ་སྲས་བཅས་ཐམས་ཅད་ཞལ་མཐུན་པར་
བྱུང་བས་སྟོང་པ་དང་མེད་པར་བཤད་པའི་དོན་རྣམས། ཀུན་བརྟགས་གཞན་དབང་ཉོན་མོངས་རྣམ་
རྟོག་ཀུན་རྫོབ་འདུས་བྱས་ཀྱི་ཆོས་རྣམས་བརྟགས་ཤིང་དཔྱད་ན་མེད་པ་ལ་བཤད་དོ། །དོན་དམ་
333



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
ཆོས་ཀྱི་དབྱིངས། རང་བཞིན་གྱིས་རྟག་པ་དང་། རང་བཞིན་གྱིས་བདེ་བ་དང་རང་བཞིན་གྱིས་
གཙང་བ་དང་། རང་བཞིན་གྱིས་འདུས་མ་བྱས་ཤིང་ལྷུན་གྱིས་གྲུབ་པ་དང་། སོ་སོ་རང་གིས་རིག་
པའི་ཡེ་ཤེས་ཀྱི་སྤྱོད་ཡུལ་དང་། ཟབ་པ་དང་ཕྲ་བ་དང་རྟོགས་པར་དཀའ་བ་དང་། བསམ་གྱིས་མི་
ཁྱབ་པ་དང༌། ཡེ་ཤེས་ཀྱི་མིག་གིས་མཐོང་བ་དང་། བདག་དང་གཞན་ལ་ཕན་པའི་གཞིར་གྱུར་པ་
དང༌། མཉམ་པར་བཞག་པའི་རྣལ་འབྱོར་པའི་མཐོང་བ་དང༌། ནམ་མཁའ་ལྟར་རོ་གཅིག་པ་དང་།
རང་བྱུང་གི་ཡེ་ཤེས་དང་། དོན་དམ་པའི་བདེན་པ་དང་། ཡང་དག་པའི་མཐའ་དང་། བདེ་གཤེགས་
སྙིང་པོ་དང༌། ཆོས་ཉིད་ཟབ་མོ་དང་། ཡོན་ཏན་རང་བཞིན་ཉིད་ལྡན་དང༌། བླ་མེད་ཆོས་ཀྱིས་མི་
སྟོང་པ་དང༌། དེ་གཞིན་གཤེགས་པའི་ཁམས་དང་
། རང་བཞིན་གྱིས་མྱ་ངན་ལས་འདས་པ་དང་།
མཐར་ཐུག་གི་སྐྱབས་གནས་དང་། དོན་དམ་གྱི་སྐྱབས་གནས་སོགས་ཡོད་པར་བཤད་པ་ནི།
གཟུགས་ནས་རྣམ་མཁྱེན་གྱི་བར་གྱི་ཆོས་ཉིད་ཡོངས་གྲུབ་ལ་དགོངས་ནས་གསུངས་པ་ཡིན་ལ། དེ་
ལྟར་ཡིན་པར་ཡང་བཅོམ་ལྡན་འདས་ཀྱིས། ཡོད་པ་ཡང་ཡོད་པར་ཡང་དག་པ་ཇི་ལྟ་བ་བཞིན་དུ་
རབ་དུ་ཤེས་སོ་ཞེས་དང༌། དེ་བཞིན་གཤེགས་པའི་སྙིང་པོ་ནི། རྣམ་པར་དབྱེ་བ་མེད་པ། བྲལ་མི་
ཤེས་པ། བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གངྒཱའི་ཀླུང་གི་བྱེ་མ་ལས་འདས་པས་ནི་མི་
སྟོང་ངོ་ཞེས་སོགས་དང་། རྒྱལ་ཚབ་བྱམས་མགོན་གྱིས་ཀྱང་། རྣམ་དབྱེར་མེད་པའི་མཚན་ཉིད་
ཅན། །བླ་མེད་ཆོས་ཀྱིས་སྟོང་མ་ཡིན། །ཞེས་དང་། དེ་དངོས་མེད་པའི་དངོས་ཡོད་པ། །དེ་ནི་དེ་
ལས་སྟོང་ཉིད་གཞན། །འཕགས་པ་འཇམ་དཔལ་གྱིས་ཀྱང་། ཕུང་པོ་ལ་སོགས་རྣམ་དཔྱད་ན། །ཆུ་
ཤིང་བཞིན་དུ་སྙིང་པོ་མེད། །རྣམ་པ་ཀུན་གྱི་མཆོག་ལྡན་པའི། སྟོང་ཉིད་དེ་ལྟར་འགྱུར་མ་ཡིན། །
ཞེས་དང་། འཕགས་པ་ཐོགས་མེད་ཀྱིས་ཀྱང་། གང་ཞིག་དེར་མེད་པར་འགྱུར་བ་དེ་ནི། དེ་ལ་རྟག་
པར་མེད་དོ་ཞེས་ཡང་དག་པ་ཇི་ལྟ་བ་བཞིན་དུ་ཤེས་སོ་ཞེས་དང་། ཅིའི་ཕྱིར་དེ་བཞིན་ཉིད་ཅེས་བྱ་
ཞེ་ན། གཞན་དུ་མི་འགྱུར་བ་ཉིད་ཀྱི་ཕྱིར་རོ། །ཅིའི་ཕྱིར་ཡང་དག་པའི་མཐའ་ཞེས་བྱ་ཞེ་ན། ཕྱིན་ཅི་
ལོག་མེད་པའི་དམིགས་པ་ཡིན་པའི་ཕྱིར་རོ། །ཅིའི་ཕྱིར་དོན་དམ་པའོ་ཞེས་བྱ་ཞེ་ན། འཕགས་
པའི་ཡེ་ཤེས་དམ་པའི་སྤྱོད་ཡུལ་ཡིན་པའི་ཕྱིར། ཞེས་དང་། དབྱིག་གཉེན་གྱིས་ཀྱང་། ཡུལ་ཅན་
དོན་དམ་པར་མེད་པ་མ་ཡིན་པའི་ཕྱིར་རོ། །ཞེས་དང༌། བདག་ཉིད་ཆེན་པོ་འཕགས་པ་ཀླུ་སྒྲུབ་
334



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ཀྱིས་ཀྱང་། ཇི་ལྟར་མེ་ཡིས་དག་པའི་གོས། །སྣ་ཚོགས་དྲི་མས་དྲི་མ་ཅན། །ཇི་ལྟར་མེའི་ནང་བཅུག་
ན༑ ༑དྲི་མ་ཚིག་འགྱུར་གོས་མིན་ལྟར། །དེ་བཞིན་འོད་གསལ་བ་ཡིས་སེམས། །འདོད་ཆགས་ལ་
སོགས་དྲི་མ་ཅན། །ཡེ་ཤེས་མེ་ཡིས་ཉོན་མོངས་བསྲེགས།།དེ་བཞིན་འོད་གསལ་མ་ཡིན་ནོ། །ཞེས་
དང༌། འདིར་ནི་མྱ་ངན་འདས་པ་ཉིད། །དྲི་མ་མེད་པར་སེམས་འགྱུར་བའོ། །ཞེས་དང༌། དྲི་མ་མེད་
པའི་ཆོས་སྐུ་ལ། །ཡེ་ཤེས་རྒྱ་མཚོ་གནས་གྱུར་ནས། །སྣ་ཚོགས་ནོར་བུ་ཇི་བཞིན་དུ། །དེ་ལས་སེམས་
ཅན་དོན་རབ་མཛད། །ཅེས་དང༌། ཨེ་མའོ་མཆོག་དུ་རྟོགས་དཀའ་བའི། །ཆོས་ཉིད་སངས་རྒྱས་
རྣམས་ཀྱིས་རྟོགས། །ཞེས་སོགས་མཐའ་ཡས་པ་གསུངས་སོ། །དེས་ན་མེད་པར་བཤད་པ་ཐམས་
ཅད་ནི་ཀུན་བརྟགས་ལ་དགོངས། སྒྱུ་མར་བཤད་པ་ཐམས་ཅད་ནི་གཞན་དབང་ལ་དགོངས། ཡོད་
པར་བཤད་པ་ཐམས་ཅད་ནི་ཡོངས་གྲུབ་ལ་དགོངས་པ་ཡིན་ནོ། །ཞེས་འཁོར་ལོ་གསུམ་པ་འདིར་
ལེགས་པར་རྣམ་པར་ཕྱེ་ནས་བཤད་པས་ཐེ་ཚོམ་དང་ལོག་རྟོག་གི་སྐབས་མ་མཆིས། ཀུན་བརྟགས་
གཞན་དབང་དོན་དམ་པར་མེད་པ་དང་། ཡོངས་གྲུབ་དོན་དམ་པར་ཡོད་པར་མི་འགལ་བས་རྩོད་
པའི་གནས་རྣམས་ཀྱང་ཉེ་བར་ཞི་བར་གྱུར་ཏོ། ། སྨྲས་པ། །
གངས་ཅན་ཁྲོད་ཀྱི་ཆོས་པ་འགའ་ཞིག་ནི། །
རྒྱ་གར་ཆོས་བཤེས་བོད་བགྲེས་སྔ་རབས་ཀྱིས། །
འཁོར་ལོ་གཉིས་པ་ངེས་དོན་ཡིན་ནོ་ཞེས། །
གསུངས་ལས་མ་འདས་ཐུགས་ཆུང་ཡིན་ནམ་སྙམ། །
འོན་ཀྱང་རྒྱལ་བ་སྲས་དང་བཅས་པ་ས། །
གསུམ་པ་ངེས་དོན་གཉིས་པ་དྲང་དོན་དུ། །
ཤིན་ཏུ་གསལ་བའི་སྒོ་ནས་གསུངས་པ་ལ། །
རྒོལ་བར་ནུས་པས་སྙིང་ཁམས་ཆེ་བར་ངེས། །
ཞེས་པ་བར་སྐབས་ཀྱི་ཚིགས་སུ་བཅད་པའོ།། །། །
མདོར་ན་རང་གི་འདོད་པ་དང་མ་མཐུན་པས། འཁོར་ལོ་གསུམ་པ་ངེས་དོན་ཡིན་ནོ་ཞེས་གསུངས་
པ་ལའང་རྒོལ། ཀླུ་སྒྲུབ་ཀྱི་དབུ་མ་བསྟོད་ཚོགས་ལའང་རྒོལ། མདོ་སྡེ་དྲང་དོན་ངེས་པའི་དོན། །རྣམ་
335



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ་མང་པོ་རྣམ་པར་འབྱེད། །ཅེས་ལུང་བསྟན་པའི་ཐོགས་མེད་ཀྱི་བསྟན་བཅོས་རྣམས་ཀྱིས་ཀྱང་
སེམས་ཙམ་ལས་མ་འདས་ཞེས་རྒོལ། སྐྱེ་བ་ལྔ་བརྒྱར་པཎྜི་ཏར་འཁྲུངས། འབུམ་སྡེ་བརྒྱད་ཅུ་ཞལ་
ཐོན་མཛད། བསྟན་འཛིན་སྐྱེས་བུར་ལུང་བསྟན་པའི་དབྱིག་གཉེན་ལའང་སེམས་ཙམ་ལས་མ་
འདས་ཟེར་ནས་རྒོལ། ཚད་མ་ཀུན་ལས་བཏུས་ཀྱི་མཆོད་བརྗོད་དང་བཤད་པར་དམ་བཅའི་ཀློ་ཀ་
གཅིག་གི་ནུས་པས་ས་གཡོས་འོད་དང་སྒྲ་ཆེན་པོ་བྱུང་། རྩི་ཤིང་ནགས་ཚལ་རྣམས་འདུད། མུ་
སྟེགས་ཀྱི་སྟོན་པ་ཐམས་ཅད་བྱིན་པ་ཤིང་བཞིན་དུ་རེངས། སངས་རྒྱས་མ་ཐོབ་ཀྱི་བར་དུ་རྗེ་བཙུན་
འཇམ་པའི་དབྱངས་དགེ་བའི་བཤེས་གཉེན་དུ་མི་འབྲལ། བསྟན་འཛིན་གྱི་སྐྱེས་བུར་ལུང་བསྟན་
པའི་སེམས་དཔའ་ཆེན་པོ་ཕྱོགས་ཀྱི་གླང་བོ་ལྟ་བུ་ལའང་སེམས་ཙམ་ལས་མ་འདས་ཞེས་རྒོལ་ནུས་་
པར་གདའ། ཕར་ཚད་ཀྱི་པོ་ཏི་རེ་རེ་ཙམ་ལ་ནེ་ཙོ་ལྟ་བུར་ཉམས་ལེན་མེད་པའི་འདོན་པ་རེ་བྱེད།
གཞན་གྱི་ཉོན་མོངས་འདུལ་བ་ལྟ་ཅི་སྨོས། རང་རྒྱུད་ལ་ཚིག་ཅུང་ཟད་རྩུབ་པ་ཅིག་གི་གཉེན་པོ་
བསྟེན་མི་ཐུབ། ཆོས་ཀྱི་འབྲེལ་གཏམ་བྱེད་པའི་ཚེ་ཡང་སངས་རྒྱས་ཀྱི་བསྟན་པའི་བྱི་དོར་སེམས་
ཅན་མང་པོ་ལ་ཕན་པའི་ཀུན་སློང་གི་བསམ་པ་ནི་མེད། རང་མཁས་འདོད་གྲགས་འདོད་ཕ་རོལ་
སྨད་འབེབ་འདོད་མི་ཆེན་གྱི་ངོ་འཛིན། གྲུབ་མཐའ་ལྟོ་གོས་ཀྱི་རྗེས་སུ་འབྲང་བ། ཚེ་འདིའི་ཆེ་
ཐབས་འབའ་ཞིག་བསྒྲུབ་པ་བདག་ལྟ་བུའང་
། དབྱིག་གཉེན་དང་ཕྱོགས་གླང་ལས་རྟོགས་པ་བཟང་
བའི་དབུ་མ་པ་ཡིན་ལ། །དགོངས་པ་མཐོ་རྒྱུད་ཞུམ་པ་མི་གདའ་ངོ་མཚར་ཆེ། སྨྲས་པ།
སྙིགས་མའི་དུས་ཀྱི་བཤེས་གཉེན་བདག་ལྟ་བུས། །
བསྟན་དང་འགྲོ་ལ་ཕན་སེམས་དོར་ནས་ཀྱང་། །
འཇིག་རྟེན་ཆོས་བརྒྱད་འབའ་ཞིག་བསྒྲུབ་པའི་ཕྱིར། །
དགག་བསྒྲུབ་ཚུལ་ལ་སྦྱངས་པ་ཅུང་ཟད་བྱ། །
ཐ་སྙད་དགག་སྒྲུབ་ཅུང་ཟད་ཤེས་པ་ཡིན། །
མཐོ་ལ་ཕྲག་དོག་དམན་ལ་ང་རྒྱལ་བྱས། །
དྲང་དོན་མདོ་སྡེ་ངེས་དོན་ཡིན་ཞེས་དཀྲུགས། །
ངེས་དོན་མདོ་སྡེ་དྲང་དོན་ཡིན་ཞེས་དཀྲུགས། །
336



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
བྱམས་པའི་ཞལ་ནས་མདོ་སྡེ་མི་དཀྲུགས་གསུངས། །
བདག་གིས་ཐུབ་བསྟན་དཀྲུགས་པ་མཐོལ་ལོ་བཤགས། །
ཐུབ་གསུང་དོར་ནས་ལོག་པའི་ཚིག་རྗེས་འབྲང་། །
བླང་དོར་ཕྱིན་ཅི་ལོག་པ་མཐོལ་ལོ་བཤགས། ། །
མཁས་ཤིང་གྲུབ་པ་བརྙེས་པའི་སྐྱེས་བུ་ལ། །
སྒྲོ་འདོགས་སྐུར་འདེབས་བགྱིས་པ་མཐོལ་ལོ་བཤགས། །
ཕྱིན་ཆད་དགེ་བ་སྒྲུབ་རྒྱུ་མ་བྱུང་ཡང་། །
དོན་མེད་སྡིག་སྒྲིབ་སོགས་པར་མ་གྱུར་ཅིག །
བདག་དང་བདག་འདྲའི་རྨོངས་པ་ང་རྒྱལ་ཅན། ། །
འཇིག་རྟེན་ཁམས་འདིར་ཇི་སྙེད་ཡོད་པ་རྣམས། །
བདེན་པ་གསུངས་པ་རྒྱལ་བ་སྲས་བཅས་ཀྱི། །
རྗེས་སུ་ཞུགས་ནས་བཀའ་བཞིན་བསྒྲུབ་པར་ཤོག །
གསུམ་པ་ཁས་བླངས་ལ་བརྟེན་ནས་དགག་པ་ནི། ཆོས་འཁོར་གསུམ་པ་ངེས་དོན་དུ་གྲུབ་
སྟེ༑ དེ་ཡང་ཆོས་འཁོར་གཉིས་པ་ངེས་དོན་དུ་ཁས་བླངས་ཤིང་། གཉིས་པ་བསྟན་པའི་བརྗོད་བྱའི་
དོན་ཐམས་ཅད་མ་ཚང་བ་མེད་པར་སྨྲ་བར་བསྟན་ཅིང་། བསྟན་པ་ཐམས་ཅད་རྩོད་མེད་དུ་ཡོད་པའི་
ཕྱིར། ཚང་བར་མ་བསྟན་ན་འདི་མ་བསྟན་གསུངས་ཤིག ཡང་ཆོས་འཁོར་གཉིས་པའང་དྲང་དོན་དུ་
འགྱུར་ཏེ། ཆོས་འཁོར་གསུམ་པ་དྲང་དོན་དུ་ཁས་བླངས་པ་གང་ཞིག གསུམ་པར་བསྟན་པའི་དོན་
ཐམས་ཅད་མ་ཚང་བ་མེད་པར་གཉིས་པར་ཡང་བསྟན་ཅིང་། བསྟན་པ་རྣམས་རྩོད་པའི་གཞིར་ཡོད་
པའི་ཕྱིར་རོ། །མ་བསྟན་ན་འདི་མ་བསྟན་གསུངས་ཤིག དེ་ལ་ཁ་ཅིག་ན་རེ། གསུམ་པར་བདེ་
གཤེགས་སྙིང་པོ་བསྟན་ལ་གཉིས་པར་མ་བསྟན་ནོ་ཞེས་ཟེར་རོ། །འོ་ན་གཉིས་པར་ཡང་དག་པའི་
མཐའ་དང་། ཆོས་དབྱིངས་དང་རང་བཞིན་འོད་གསལ་དང་། དེ་བཞིན་ཉིད་ཡང་མ་བསྟན་ནམ། དེ་
རྣམས་དང་དོན་མི་གཅིག་པའི་བདེ་གཤེགས་སྙིང་པོ་གསུམ་པར་ཡང་མ་བསྟན་པས་སོ། །གལ་ཏེ་
མིང་མ་བསྟན་ཡང་དོན་བསྟན་ན་དེ་ཉིད་ཀྱི་ཕྱིར་དོན་གྲུབ་མོད། དཔལ་ལྡན་ཆོས་ཀྱི་གྲགས་པས་
337



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཀྱང་། མིང་མ་གྲུབ་ཀྱང་དོན་གྲུབ་ན། །གྲུབ་པར་འགྱུར་ཞེས་མ་གསུངས་སམ། །འཁོར་ལོ་གསུམ་
པར་ཡང་ཆོས་དབྱིངས་འོད་གསལ་དེ་བཞིན་ཉིད་ལས་གཞན་པའི་བདེ་གཤེགས་སྙིང་པོ་རྒྱལ་་་་་་
སྲས་དང་བཅས་པས་ཀྱང་མ་གསུངས་ལ། ཁོ་བོ་ཅག་ཀྱང་མི་འདོད་པའི་ཕྱིར་རོ། །གལ་ཏེ་ཆོས་ཉིད་
དང་བདེ་གཤེགས་སྙིང་པོ་དོན་མི་གཅིག་ན། སྙིང་པོའི་མདོ་སྡེ་རྣམས་དང་། རྒྱུད་བླ་ཐོགས་མེད་
འགྲེལ་པ་སོགས་སུ་དོན་གཅིག་མིང་གི་རྣམ་གྲངས་སུ་ཡང་དང་ཡང་དུ་གསུངས་པ་དང་། འཕགས་
པ་ཀླུ་སྒྲུབ་ཀྱིས་ཀྱང་མདོ་ཀུན་ལས་བཏུས་སུ། སངས་རྒྱས་བཅོམ་ལྡན་འདས་རྣམས་སེམས་ཅན་ལ་
ཆོས་ཉིད་ཟབ་མོ་སྟོན་པའི་སྒྲུབ་བྱེད་དུ། བདེ་གཤེགས་སྙིང་པོ་སྟོན་པའི་ལུང་དྲངས་པ་ཡང་མི་
རིགས་པར་ཧ་ཅང་ཐལ་བར་འགྱུར་རོ། །
ཁ་ཅིག་ན་རེ། འཁོར་ལོ་གསུམ་པར་ཆོས་ཉིད་རྟག་པ་དང་། བདེ་བ་དང་རྣམ་པར་གྲོལ་བ་
སོགས་བཤད་ལ། གཉིས་པར་དེ་ལྟར་མ་བཤད་དོ་སྙམ་ན། འོ་ན་གཉིས་པར་བྱམས་ཞུས་སུ།
དངོས་པོ་མེད་པའི་གཟུགས། དངོས་པོ་ཡོད་པའི་གཟུགས། དངོས་པོ་ངན་པའི་གཟུགས་ཞེས་དང་།
གཟུགས་ནས་རྣམ་མཁྱེན་གྱི་བར་གྱི་བདེ་བ་དང༌། ཞི་བ་དང་རྣམ་པར་གྲོལ་བ་སོགས་སུ་གསུངས་
པ་སྟེ། ཆོས་ཉིད་རང་བཞིན་གྱིས་གནས་པ་དེ་ལྟར་བསྟན་པ་མ་ཡིན། དེ་བཞིན་དུ་དངོས་པོ་མེད་པ་
དང༌
། དངོས་པོ་ངན་པ་དང་། གཟུགས་ནས་རྣམ་མཁྱེན་གྱི་བར། མ་ཞི་བ། སྡུག་བསྔལ་བ་དང་།
རྣམ་པར་མ་གྲོལ་བ་དང་། དུག་གསུམ་དང་བཅས་པ་དང༌། ཉོན་མོངས་པ་སོགས་སུ་བཤད་པ་
རྣམས་ཀུན་བརྟགས་གཞན་དབང་ཆོས་ཅན་གྱི་ཆ་རྣམས་ལ་དེ་ལྟར་བསྟན་པ་མ་ཡིན་ནམ། དེ་ལྟར་
ཆོས་དང་ཆོས་ཉིད་ཀྱི་ཆ་ཕྱེས་ནས་བསྟན་པ་དེ་མིན་ན། བཀའ་གཉིས་པ་ངེས་དོན་དུ་བཞེད་པ་
རྣམས་ཀྱིས་ཀྱང་། བློ་རྩེ་གཏད་རྒྱུ་རེ་འཚལ་བས་རྟོག་དཔྱོད་མཛད་པར་ཞུ། བབ་ཅོལ་དུ་མི་སྨྲ་བར་
ཞུ་ཞུས་པ་དང་ཅང་མི་གསུངས་པས་དེ་དེ་བཞིན་དུ་འཛིན་ཏོ། །
བཞི་པ་ལོག་རྟོག་སྣ་ཚོགས་དགག་པ་ནི། གཞན་ཡང་བཀའ་ཐ་མའི་བདེ་གཤེགས་སྙིང་པོ་ལ་
སྐུར་བ་འདེབས་ཤིང་། བཀའ་བར་བར་སྟོང་པ་ཉིད་གསུངས་པའི་དགོངས་པ་མི་ཤེས་པར། བདེན་
གཉིས་ཀྱིས་བསྡུས་པའི་ཆོས་ཐམས་ཅད་སྟོང་པ་ཉིད་དུ་ལྟ་བའི་ལོག་རྟོག་ཅན་དེ་དག་ལ་མིང་་་་་་
ལྟར་དུ་འདོགས་སྙམ་ན། དམ་པའི་ཆོས་འཇིག་པའི་སྐྱེས་བུ་དང་མངོན་པའི་ང་རྒྱལ་ཅན་སྟོང་པ་ཉིད་
338



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
དུ་ལྟ་བ་དང་། སྟོང་པ་ཉིད་ལ་སེམས་རྣམ་པར་གཡེངས་པ་དང་། ཐེག་པ་ལ་གསར་དུ་ཞུགས་པའི་
བྱང་སེམས་ཞེས་རྒྱལ་བ་སྲས་བཅས་ཀྱིས་མཚན་གསོལ་ཏེ། ཇི་སྐད་དུ། སོར་ཕྲེང་གི་མདོ་ལས།
ཀྱེ་མ་འཇིག་རྟེན་ན་དམ་པའི་ཆོས་འཇིག་པའི་སྐྱེས་བུ་གཉིས་ཡོད་དེ། གང་ཤིན་ཏུ་སྟོང་པ་ཉིད་དུ་ལྟ་
བ་དང་། གང་འཇིག་རྟེན་ན་བདག་དུ་སྨྲ་བ་འདི་གཉིས་ནི་དམ་པའི་ཆོས་འཇིག་པ་དང་། དམ་པའི་
ཆོས་ཁས་འབུབ་པའོ། །ཞེས་དང༌། མདོ་ལས། འོད་སྲུང་གང་ཟག་དུ་ལྟ་བ་རི་རབ་ཙམ་ནི་བླའི་
མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། ། ཞེས་དང༌། དཔལ་ཕྲེང་གི་མདོ་
ལས། དེ་བཞིན་གཤེགས་པའི་སྙིང་པོ་འདི་ནི་འཇིག་ཚོགས་ལ་ལྟ་བར་ལྷུང་བ་རྣམས་དང་། ཕྱིན་ཅི་
ལོག་ལ་དགའ་བ་རྣམས་དང༌། སྟོང་པ་ཉིད་ལ་སེམས་རྣམ་པར་གཡེངས་པ་རྣམས་ཀྱི་སྤྱོད་ཡུལ་མ་
ལགས་སོ། །ཞེས་དང་། དེའི་འགྲེལ་བར་ས་གསུམ་བརྙེས་པ་ཐོགས་མེད་ཀྱིས། འཇིག་ཚོགས་ལ་
ལྟ་བར་ལྷུང་བ་ནི་སོ་སོའི་སྐྱེ་བོ་དང་། ཕྱིན་ཅི་ལོག་ལ་མངོན་པར་དགའ་བ་ནི་ཉན་རང་དང་། སྟོང་
པ་ཉིད་ལ་སེམས་རྣམ་པར་གཡེང་བ་ནི། ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་
གང་དག སྟོང་པ་ཉིད་ཀྱི་དོན་གྱི་ཚུལ་དེ་བཞིན་གཤེགས་པའི་སྙིང་པོ་ལས་ཉམས་པ་དག་ལ་བརྗོད་
དོ༑ ༑ ཞེས་པ་འདི་འདྲའི་ལུང་ཁ་གསལ་ལ་གཟིགས། ཐེག་པ་ལ་གསར་དུ་ཞུགས་པའི་བྱང་སེམས་
འདི་སྔར་གང་ལ་ཟེར། གངས་ཅན་གྱི་མཁས་མང་གྲགས་པ་ཅན་སུས་ཀྱང་མ་ཤེས་པ་འདི། ཁོ་
བོས་མདོ་དང་ཐོགས་མེད་ཀྱི་ལེགས་བཤད་ལས་རྙེད་པའི་ཐུན་མོང་མ་ཡིན་པའི་ལེགས་བཤད་་་་་་
མཚར་ཆེ་བ་གཅིག་ཡིན་ནོ། ། ཡང་བཀའ་བར་པ་ངེས་དོན་དུ་འདོད་པ་རྣམས་ན་རེ། བདེ་གཤེགས་
སྙིང་པོ་དང་ཆོས་ཀྱི་སྐུ་རྟག་ལྟར་འདོད་པ་རྟག་ལྟར་འགྱུར་ཏེ། དེའི་རྒྱུ་མཚན། རྒྱུད་བླར། འཁོར་
བ་དང་ནི་མྱ་ངན་འདས། །མཉམ་པ་ཉིད་དུ་རྟོགས་ཕྱིར་རྟག། ཅེས་པའི་འགྲེལ་བར། ཐོགས་མེད་
ཀྱིས་དཔལ་ཕྲེང་གི་མདོའི་ལུང་དྲངས་པ། གལ་ཏེ་འདུ་བྱེད་རྣམས་ལ་མི་རྟག་པར་ལྟ་བ་དེ་ནི་དེའི་
ཆད་པར་ལྟ་བ་ལགས་ཏེ་ཡང་དག་པ་མ་ལགས་པའི་ལྟ་བར་འགྱུར་རོ། །མྱ་ངན་ལས་འདས་པ་ལ་
རྟག་པར་ལྟ་ན་དེ་ནི་དེའི་རྟག་པར་ལྟ་བ་ལགས་ཏེ། ཡང་དག་པ་མ་ལགས་པའི་ལྟ་བར་འགྱུར་རོ། །
ཞེས་ལུང་འདི་སྒྲ་ཇི་བཞིན་དུ་འཆད་དོ། །འདི་ནི་ཕྱིན་ཅི་ལོག་ཏུ་སྒྲུབ་པ་སྟེ། དེའི་རྒྱུ་མཚན་དག་པ་
གཉིས་ལྡན་གྱི་ཆོས་སྐུ་གཙང་བདག་བདེ་དང་རྟག་པར་འཆད་པའི་སྐབས་ཡིན་ལ། ཁྱད་པར་རྟག་
339



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པར་བསྒྲུབ་པའི་སྐབས་ཡིན་པས། ཆོས་སྐུ་རྟག་པར་བལྟས་ན་རྟག་ལྟར་འགྱུར་ཞིང་ཡང་དག་མ་
ཡིན་པའི་ལྟ་བར་འགྱུར་ན། འཁོར་འདས་མཉམ་ཉིད་ཀྱི་ཤེས་བྱེད་དུའང་ཇི་ལྟར་རུང་། ཆོས་སྐུ་
རྟག་པར་གང་གིས་སྒྲུབ་པ་ཡིན་པའི་སྒྲུབ་བྱེད་དུ་མ་ཡིན་པ་འགོད་པ་སུ་ཡི་ལུགས་ཡིན། གཞན་
ཡང་། དཔལ་ཕྲེང་གི་མདོའི་རྗེས་ཐོག་ཏུ། དེ་བཞིན་གཤེགས་པའི་ཆོས་སྐུ་རྟག་པའི་ཕ་རོལ་ཏུ་ཕྱིན་
པ༑ བདེ་བ་དང་བདག་དང་གཙང་བའི་ཕ་རོལ་ཏུ་ཕྱིན་པའོ། །སེམས་ཅན་གང་དག་ཆོས་ཀྱི་སྐུ་ལ་དེ་
ལྟར་མཐོང་བ་ནི་ཡང་དག་པར་མཐོང་བ་ལགས་སོ། །ཞེས་དང་། བཅོམ་ལྡན་འདས་སེམས་ཅན་དེ་
དག་ནི་ཕྱིན་ཅི་ལོག་ཏུ་གྱུར་པ་མ་ལགས་ཏེ། དེ་དག་ནི་ཡང་དག་པར་མཐོང་བ་ལགས་སོ། །དེ་དག་
ནི་བཅོམ་ལྡན་འདས་ཀྱི་ཐུགས་ཀྱི་སྲས་ལགས་སོ། །ཞེས་དང་དངོས་སུ་འགལ་བ་ཇི་ལྟར་ཡོད། དེ་
དག་རང་ཉིད་མཁས་པར་ཁས་འཆེ་ཡང་མངོན་པའི་ང་རྒྱལ་དུ་ཟད་དོ། །
ཡང་བཀའ་ཐ་མ་ངེས་དོན་དུ་བཞེད་པ་རྣམས་ནི། འདུ་བྱེད་རྣམས་ལ་མི་རྟག་པར་ལྟ་ན་ཆད་
ལྟར་འགྱུར་ཞེས་པ་དང་། མྱ་ངན་ལས་འདས་པ་ལ་རྟག་པར་བལྟས་ན་རྟག་ལྟར་འགྱུར་ཟེར་བ་ནི་
འགྱུར་ཉེས་པ་ཡིན། འདུ་བྱེད་མི་རྟག་པར་ལྟ་བ་དང༌། མྱང་འདས་རྟག་པར་ལྟ་བ་རྣམས་ནི། ཆད་
ལྟ་དང་རྟག་ལྟ་མ་ཡིན་ཞིང་ཡང་དག་པའི་ལྟ་བ་ལགས་སོ། ། ཞེས་བཤད་ན་མདོ་སྔ་ཕྱི་དང་མི་
འགལ་ཞིང་ཐོགས་མེད་འགྲེལ་པ་ཡང་སྔ་ཕྱི་མི་འགལ་ལོ། ། ཞེས་གསུངས་ན་ཡང་ཆོས་སྐུ་རྟག་པ་
ཡིན་པའི་སྒྲུབ་བྱེད་མི་རྟག་པར་ལྟ་བ་ཡང་དག་པའི་ལྟ་བ་ཡིན་པ་འགོད་པ་ནི། ལྷོ་ག་ན་སྟག་ཡོད་
པའི་སྒྲུབ་བྱེད་དུ་བྱང་ག་ན་འབྲོང་ཡོད་པ་འགོད་པ་དང་འདྲ་ཞིང་འཁོར་འདས་མཉམ་ཉིད་གྱི་སྒྲུབ་
བྱེད་དུ་མ་འབྲེལ་བས་འབྲེལ་མེད་སྡོང་དུམ་ཞེས་བྱའོ། །དེ་ནས་ལུང་འདི་སྒྲ་ཇི་བཞིན་དུ་འཆད་རྒྱུ་
ཡང་མ་ཡིན། འགྱུར་ཉེས་པ་ཡང་མ་ཡིན་ནོ། །
འོ་ན་ཇི་ལྟར་ཡིན་སྙམ་ན། དེའི་དོན་ནི་འདི་ཡིན་ཏེ། འདུ་བྱེད་རྣམས་ཀྱི་ཆོས་ཉིད་ལ་འབྲི་
རྒྱུའི་མི་རྟག་པར་ལྟ་ན་ཆད་ལྟ་དང༌། མྱང་འདས་ཆོས་ཉིད་ལ་བསྣན་རྒྱུའི་རྟག་པར་ལྟ་ན་རྟག་ལྟར་
འགྱུར་ཞིང་། ཡང་དག་པ་མ་ལགས་པའི་ལྟ་བར་འགྱུར་རོ་ཞེས་བཤད་ན། ཤཱཀྱ་བྱམས་ཐོགས་
གསུམ་མཐུན་ནོ། །དེ་ནས་འདི་ལ་བསལ་བྱ་ཅི་ཡང་མེད། །བཞག་པར་བྱ་བའང་ཅུང་ཟད་མེད། །
ཞེས་འོག་ནས་འབྱུང་བ་ལྟར་འཁོར་འདས་ཀྱི་ཆོས་ཉིད་ལ་སྣོན་འབྲིད་དམ། བསལ་བཞག་མེད་
340



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
པར་རང་བཞིན་གྱིས་རྟག་པའི་ཆོས་ཉིད་མཉམ་པ་ཉིད་དུ་རྟོགས་པའི་ཆོས་སྐུ་ཡིན་པའི་ཕྱིར། དག་
པ་གཉིས་ལན་གྱི་ཆོས་ས་དེ་རྟག་པའི་ཕ་རོལ་ཏུ་ཕྱིན་པར་གྲུབ་པོ་ཞེས་བྱ་བའི་དོན་ཏོ། ། དེ་ལྟར་
བཤད་ན་མདོ་སྔ་ཕྱི་མི་འགལ་གཞུང་དང་འགྲིག འགྲེལ་པ་སྔ་ཕྱི་མི་འགལ་འཁོར་འདས་ཀྱི་ཆོས་ཉི
ད་ལ་སྦྱོར་བ་ཁྱོད་ཀྱིས་རང་ཤེས་ཡིན་ནོ་སྙམ་ན་མིན་ཏེ། ཐོགས་མེད་འགྲེལ་པར། ཆོས་གྱི་
དབྱིངས་ཀྱི་སྒོ། འདིས་ནི་དོན་དམ་པར་འཁོར་བ་ཉིད་མྱ་ངན་ལས་འདས་པ་ཡིན་ཏེ་ཞེས་པས་གྲུབ་
པོ༑ ༑འོ་ན་འཕྲི་རྒྱུ་དང་བསྣན་རྒྱུ་ལ་སྦྱོར་བ་རང་ཤེས་ཡིན་ནམ་སྙམ་ན། དེ་ཡང་མ་ཡིན་ཏེ་འགྲེལ་
བར་འཁོར་བ་མི་རྟག་པ་མི་འབྲིད་མྱང་འདས་རྟག་པ་མི་སྣོན་པས་ཞེས་པས་གྲུབ་པོ། །འདི་ནི་གངས་
ཅན་གྱི་མཁས་མང་དེད་དཔོན་གྱི་ཚོགས་རྣམས་ཀྱིས་མ་རྙེད་པ། ཐོགས་མེད་ཀྱི་གསུངས་རབ་རྒྱ་
མཚོ་ལས་ཁོ་བོས་རྙེད་པའི་ལེགས་བཤད་ཡིད་བཞིན་ནོར་བུ་ཡིན་ནོ། ། སྨྲས་པ།
སྲས་བཅས་རྒྱལ་བའི་གསུངས་པའི་ངེས་པའི་དོན། །
རྩ་རྒྱུད་བླ་མའི་ཚོགས་ཀྱིས་གསལ་བར་མཛད། །
ས་གཞི་དཀར་བར་ཟླ་བ་ཤར་བ་བཞིན། །
༥ སླར་ཡང་འཇམ་དཔལ་གྲགས་པས་གསལ་བར་བྱས། །
ཞེས་པ་བར་སྐབས་ཀྱི་ཚིགས་སུ་བཅད་པའོ།། །།
ཡང་ཁ་ཅིག་འཁོར་ལོ་གསུམ་པ་མཐར་ཐུག་གི་ངེས་དོན་ཡིན་ན། ཆོས་འཁོར་དང་པོ་དང་
གཉིས་པ་བསྟན་ནས་ཅི་བྱ། དང་པོར་ཁོ་ནར་མཐར་ཐུག་སྟོན་པར་རིགས་སོ་སྙམ་ན། མཐར་ཐུག་
སྟོན་པའི་སྣོད་དུ་རུང་ ན་ཐབས་མཁས་ཐུགས་རྗེའི་བདག་ཉིད། ཤཱཀྱའི་རྒྱལ་བོ་ཆོས་ལ་དཔེ་མཁྱུད་
མི་མཛད་པས། ཤིན་ཏུ་སྟོན་མོད་ནའང་སྣོད་མ་རུང་བའི་ཕྱིར་རོ། །དེའི་རྒྱུ་མཚན་ཡང་བདེ་བར་
གཤེགས་པའི་སྙིང་པོ་རྟག་ཅིང་བརྟན་པ་དེ། རྟོག་གེའི་དངོས་གྱི་སྤྱོད་ཡུལ་དུ་མ་གྱུར་ཅིང་སེམས་
ཅན་རྣམས་སྔར་འཁོར་བའི་བག་ཆགས་འདི་བརྟས་ནས། མི་རྟག་པ་ལ་རྟག་པར་འཛིན་ནོ། །སྡུག་
བསྔལ་བ་ལ་བདེ་བར་འཛིན། བདག་མེད་པ་ལ་བདག་དུ་འཛིན་པའི་མཐུ་བརྟས་ནས། འདིའི་
གཉེན་པོར་འདུས་བྱས་ཐམས་ཅད་མི་རྟག་ཟག་པ་དང་བཅས་པ་ཐམས་ཅད་སྡུག་བསྔལ་བ། ཆོས་
ཐམས་ཅད་བདག་མེད། མྱ་ངན་ལས་འདས་པ་ཐམས་ཅད་ཞི་བའོ། །ཞེས་ཆོས་ ཀྱི་འཁོར་ལོ་དང་
341



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
པོ་སྟོན་པར་མི་གདའ་འམ། འོ་ན་དང་པོ་བསྟན་ནས། དེའི་རྗེས་སུ་མཐར་ཐུག་གསུམ་པ་སྟོན་པར་
རིགས་སོ་སྙམ་ན། ད་དུང་ཡང་མཐར་ཐུག་སྟོན་པའི་སྣོད་དུ་མི་རུང་སྟེ། དེའི་རྒྱུ་མཚན་ཡང་། འཁོར་
ལོ་དང་པོ་བསྟན་ནས་རྟག་གཅིག་རང་དབང་ཅན་གྱི་གང་ཟག་གི་བདག་མེད་པ་སོགས་རྟོགས་ཀྱང་།།
མེའི་རང་བཞིན་ཚ་བ་དང་། ཆུའི་རང་བཞིན་གཤེར་བ་སོགས་དོན་དམ་པར་ཡང་བདེན་ནམ་གཟུང་
བ་ཆོས་བདག་མེད་པར་མ་རྟོགས། དེ་བཞིན་དུ་ཡུལ་ཕྱི་རོལ་གཟུགས་སོགས་འཛིན་བྱེད་གྱི་ཤེས་པ་
འཛིན་པ་ཆོས་བདག་མེད་པར་ཡང་མ་རྟོགས་པས། འདི་རྣམས་བདེ་གཤེགས་སྙིང་པོ་མཐོང་བ་ལ་
སྒྲིབ་བྱེད་དུ་གྱུར་པས། འདིའི་གཉེན་པོར་ཀུན་རྫོབ་ཀྱི་ཆོས་ཐམས་ཅད་བརྟག་ཤིང་དཔྱད་ན་མེད་
པའོ། །ཞེས་ཀུན་རྫོབ་རང་སྟོང་དང་ཅི་ཡང་མི་སེམས་གང་དུའང་མི་རྟོག་པའི། ཟབ་མོ་ཤེས་རབ་ཀྱི་
ཕ་རོལ་ཏུ་ཕྱིན་པ་སོགས་འཁོར་ལོ་གཉིས་པ་བསྐོར་བར་མི་གདའ་འམ། དེའི་རྗེས་སུ་ཀུན་རྫོབ་གློ་
བུར་གྱི་ཆོས་འདི་རྣམས་བརྟག་ཤིང་དཔྱད་ན་མེད་ཀྱང་། མ་བརྟགས་བཞིན་དུ་སྣང་བ་འདི་མི་
འགོག་པར་ཀུན་རྫོབ་ཀྱི་བདེན་པར། སེམས་རང་བཞིན་གྱིས་འོད་གསལ་བ་བདེ་གཤེགས་སྙིང་པོ་
བརྟགས་ཤིང་དཔྱད་ན། འདི་ཁོ་ན་མ་གཏོགས་གཞན་མེད་ཅེས་མཐར་ཐུག་གི་དོན་དམ་བདེན་པའོ།།
ཞེས་ལེགས་པར་ཕྱེ་བ་དང་ལྡན་པའི་འཁོར་ལོ་གསུམ་པ་སྟོན་པར་མི་གདའ་འམ། སྨྲས་པ།
ཁ་ཅིག་མི་ཤེས་བཞིན་དུ་སྨྲ་བར་འདུག །
ཁ་ཅིག་ཤེས་བཞིན་དཔེ་མཁྱུད་བྱེད་པའང་མཐོང་། །
བདག་གིས་རྟོགས་ནས་ཕན་སེམས་ཁོ་ནས་བསྟན། །
བློ་ལྡན་དོན་གཉེར་ཚོགས་རྣམས་དགྱེས་པར་མཛོད། །
ཅེས་པ་བར་སྐབས་ཀྱི་ཚིགས་སུ་བཅད་པའོ།། །།
ཁ་ཅིག་ཁྱོད་ཀྱི་འདི་འཐད་འཐད་པར་འདྲ་མོ་གཅིག་འདུག་སྟེ། རྒྱལ་བ་སྲས་དང་བཅས་
པས་དེ་ལྟར་གསུངས། བླ་མ་གོང་མ་རྣམས་ཀྱང་ཕྱག་ལེན་དེ་ལྟར་མཛད་དམ། ཞེས་ཐུབ་པ་ཆེན་
པོས་ཀྱང་ལེགས་པར་ཡང་ཡང་གསུངས་ཏེ། དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་པའི་
མདོ་ལས། དེ་བཞིན་གཤེགས་པ་ཡང་ཡོངས་སུ་མ་དག་པའི་ཁམས་མཁྱེན་ནས། མི་རྟག་པ་དང་
སྡུག་བསྔལ་བ་དང་། བདག་མེད་པ་དང་། མི་གཙང་བས་ཡིད་འབྱུང་བའི་གཏམ་ཀྱིས་འཁོར་བ་ལ་
342



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
དགའ་བའི་སེམས་ཅན་སྐྱོ་བ་བསྐྱེད་པར་མཛད། དེ་འཕགས་པའི་ཆོས་འདུལ་བ་ལ་འཛུད་པར་
མཛད་དེ། དེ་ཙམ་གྱི་དེ་བཞིན་གཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་སྟོང་པ་
ཉིད་དང་། མཚན་མ་མེད་པ་དང་། སྨོན་པ་མེད་པའི་གཏམ་ཀྱིས་དེ་བཞིན་གཤེགས་པའི་ཚུལ་
རྟོགས་པར་མཛད་དེ། དེ་ཙམ་ཀྱིས་དེ་བཞིན་གཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་
འོག་དུ་ཕྱིར་མི་ལྡོག་པའི་ཆོས་ཀྱི་གཏམ་འཁོར་གསུམ་ཡོངས་སུ་དག་པའི་གཏམ་གྱིས། རང་བཞིན་
སྣ་ཚོགས་ཀྱི་རྒྱུ་ཅན་དེ་དག་དེ་བཞིན་གཤེགས་པའི་ཡུལ་ལ་འཛུད་པར་མཛད་དོ། ། ཞུགས་པར་
གྱུར་ཅིང་དེ་བཞིན་གཤེགས་པའི་ཆོས་ཉིད་རྟོགས་པ་ནི་བླ་ན་མེད་པའི་ཡོན་གནས་ཞེས་བརྗོད་དོ། །
ཞེས་དང༌། ལུང་འདི་འཕགས་པ་ཀླུ་སྒྲུབ་ཀྱི་མདོ་ཀུན་ལས་བཏུས་སུ་དྲངས། འཕགས་པ་ཐོགས་
མེད་ཀྱི། རྒྱུད་བླའི་འགྲེལ་བར་དྲངས་སོ། །མ་རྒྱུད་ཀྱེའི་རྡོ་རྗེ་ལས། དང་པོར་གསོ་སྦྱོང་སྦྱིན་པར་
བྱ༑ ༑དེ་རྗེས་བསླབ་པའི་གནས་བཅུ་སྦྱིན། །དེ་ལས་བྱེ་བྲག་སྨྲ་བ་བསྟན། །དེའི་རྗེས་སུ་མདོ་སྡེ་པ། །
དེ་ནས་རྣལ་འབྱོར་སྤྱོད་པ་ཉིད། །དེའི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ན། །དེ་
ནས་ཀྱེའི་རྡོ་རྗེ་བསྟན། །ཞེས་དང༌། ལང་གཤེགས་ལས། སེམས་ཙམ་ལ་ནི་བརྟེན་ནས་སུ། ཕྱི་རོལ་
དོན་དུ་མི་རྟོག་གོ སྣང་བ་མེད་ལ་བརྟེན་ནས་སུ། །སེམས་ཙམ་ལས་ནི་འདའ་བར་བྱ། །ཡང་
དག་དམིགས་ལ་བརྟེན་ནས་ནི། །སྣང་མེད་ལས་ཀྱང་འདའ་བར་བྱ། །སྣང་མེད་གནས་པའི་རྣལ་
འབྱོར་པའི། །ཐེག་པ་ཆེན་པོ་མི་མཐོང་ངོ༌། །ཞེས་དང་རྒྱལ་ཚབ་བྱམས་པ་མགོན་པོས་ཀྱང་།
སེམས་ལས་གཞན་མེད་པར་ཡང་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས། །བློ་
དང་ལྡན་པས་གཉིས་ཀ་མེད་རིག་ནས། །དེ་མི་ལྡན་པའི་ཆོས་ཀྱི་དབྱིངས་ལ་གནས། །ཞེས་སོགས་
ཀྱིས་རིམ་གྱིས་རིམ་གྱིས་སྟོན་པར་མི་གདའ་འམ། བླ་མ་གོང་མ་རྣམས་ཀྱང་ཕྱག་ལེན་འདི་ལྟར་
མཛད་དེ། ཁམས་གསུམ་འཁོར་བ་རིགས་དྲུག་གང་དུ་སྐྱེས་ཀྱང་། སྡུག་བསྔལ་འབའ་ཞིག་ཡིན་
གསུངས་ནས་ལུང་རིགས་ཀྱི་ཆོས་བཤད་མང་དུ་མཛད། མི་དགེ་བ་བཅུ་སྤོང་དགེ་བ་བཅུ་སྒྲུབས།
ཁྱད་པར་དུ་ཡང་སྐྱབས་འགྲོ་ཡིག་བརྒྱ་མཎྜལ་བླ་མའི་རྣལ་འབྱོར་སོགས་ལ་བརྩོན་པར་གྱིས་ཤིག་་་་
གསུངས་པའི། བཀའ་གཏམ་ནས་རྒྱུད་སྣོད་དུ་རུང་བར་མཛད། དེའི་རྗེས་སུ་སྒོམ་འབོགས་དེའི་
རྗེས་སུ་ངོ་སྤྲོད་པ་སོགས་མཐོང་པས་གྲུབ་པ་ལགས་སོ། །དེ་བཞིན་དུ་བཀའ་དང་པོ་ཡང་སྔོན་འགྲོའི་
343



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཆོས། བཀའ་བར་བ་སྒོམ་གྱི་དངོས་གཞི། བཀའ་གསུམ་པ་ངོ་སྤྲོད་ཀྱི་ཆོས་སུ་ཤེས་པར་བྱའོ། །
སྨྲས་པ།
ཆོས་འཁོར་དང་བོའི་ལྟ་བ་དེ་བོར་ནས། །
ལས་འབྲས་བསླུ་བ་མེད་ལ་སུ་ཡིད་ཆེས། །
ཆོས་འཁོར་དང་པོའི་སྒོམ་པ་དེ་བོར་ནས། །
ཆོས་ཀྱི་སྡོམ་བཞི་སྒོམ་པ་སུ་ཡིས་མཐོང་། །
ཆོས་འཁོར་དང་བོའི་སྤྱོད་པ་དེ་བོར་ནས། །
འཇིག་རྟེན་བག་མེད་སྤྱོད་པ་སུ་ཡིས་འདུལ། །
དང་པོའི་ལས་ཅན་སྤྱོད་པ་ཇི་སྙེད་བྱེད། །
ཕྱོགས་ཁྱེར་མ་བྱེད་དེ་ཡང་ཉམས་སུ་ལོངས། ། །
དམ་ཆོས་སེམས་ལ་བསྲེ་བའི་མན་ངག་ཡིན། །
ཆོས་འཁོར་གཉིས་པའི་སྟོང་ལྟ་དེ་བོར་ནས། །
ཀུན་རྫོབ་དངོས་འཛིན་སུ་ཡིས་གཞིག་པར་ནུས། ། །
ཆོས་འཁོར་གཉིས་པའི་སྒོམ་པ་དེ་བོར་ནས། །
མི་རྟོག་སྒྲོས་བྲལ་ཤེར་ཕྱིན་སུ་ཡིས་བསྒོམ། །
ཆོས་འཁོར་གཉིས་པའི་སྤྱོད་པ་དེ་བོར་ནས། །
རྣལ་འབྱོར་གྲུབ་ཐོབ་སྤྱོད་པ་སུ་ཡིས་སྤྱོད། །
དངོས་འཛིན་ཞིག་ནས་སྤྱོད་པ་ཇི་ལྟར་བྱ། ། ། ས ་
ཕྱོགས་ཁྱེར་མ་བྱེད་དེ་ཡང་ཉམས་སུ་ལོངས། །
དམ་ཆོས་སེམས་ལ་བསྲེ་བའི་མན་ངག་ཡིན། །
ཆོས་འཁོར་གསུམ་པའི་ལྟ་བ་དེ་བོར་ནས། །
བྲལ་འབྲས་ལྷུན་གྲུབ་ཆོས་སྐུ་སུ་ཡིས་བརྙེས། །
ཆོས་འཁོར་གསུམ་པའི་སྒོམ་པ་དེ་བོར་ནས། །
344



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
འོད་གསལ་བདེ་གཤེགས་སྙིང་པོ་སུ་ཡིས་མཐོང་། །
ཆོས་འཁོར་གསུམ་པའི་སྤྱོད་པ་དེ་བོར་ནས། །
ཐམས་ཅད་མཁྱེན་པའི་སྤྱོད་པ་འཁྲུལ་མེད་གང་། །
འོད་གསལ་ངང་ནས་གཞན་དོན་བྱེད་པ་སུ། །
ཕྱོགས་ཁྱེར་མ་བྱེད་དེ་ཡང་ཉམས་སུ་ལོངས། །
དམ་ཆོས་སེམས་ལ་བསྲེ་བའི་མན་ངག་ཡིན། །
བསྐྱེད་རིམ་གཞན་ཕན་བསོད་ནམས་ཚོགས་བོར་ནས། །
གཞན་དོན་ཕུན་ཚོགས་གཟུགས་སྐུ་སུ་ཡིས་བརྙེས། །
འབྲས་བུ་སྐུ་གཉིས་ཟུང་འཇུག་བསྒྲུབ་པའི་ཕྱིར། ། །
ཆོས་འཁོར་གསུམ་ཀའང་ཉམས་སུ་བླང་འཚལ་ལོ། །
འོ་སྐོལ་བསྟན་པའི་སྒོར་ཞུགས་ཐམས་ཅད་ཀྱིས། །
བསྟན་པའི་བྱ་བ་རྒྱ་ཆེན་མ་འགྲུབ་ཀྱང༌། ། །
ཐུབ་བསྟན་ཆོས་ཚུལ་དཀྲུག་པར་མི་འོས་པས། །
རང་བཟོའི་དུག་ཆུ་ཐམས་ཅད་དོར་པར་ཞུ། །
མེ་དང་དུག་སྦྲུལ་རྡོ་རྗེའི་ཐོག་གིས་ནི། །
སྲོག་དང་བྲལ་ཡང་མནར་མེད་འཕེན་མི་ནུས། །
ཟབ་མོའི་ཆོས་ཉམས་མནར་མེད་འཕེན་པར་གསུང་། །
དེ་ཕྱིར་ཆོས་སྤོང་ལས་འདི་སྒྲིམས་ཏེ་སྲུངས། །
མདོར་ན་མཉམ་བཞག་མི་རྟོག་ཏིང་འཛིན་སྒོམས། །
རྗེས་ཐོབ་བསོད་ནམས་ཚོགས་ལ་འབད་པར་ཞུ། །
དེ་སྐད་སྨྲ་བའི་འཇམ་དཔལ་གྲགས་པ་དེས། ། །
ཟུང་འཇུག་ལམ་གྱི་བཀའ་བསྡུ་ལྔ་པ་བྱས། །
ལམ་ཚོགས་གཉིས་ཟུང་འཇུག་གཏན་ལ་ཕབ་པའི་སྐབས་ཏེ་གཉིས་པའོ།། །།
345



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
ད་ནི་འབྲས་བུ་སྐུ་གཉིས་ཟུང་འཇུག་ཡོད་པར་གྲུབ། དེའི་རྐྱེན་ལམ་ཚོགས་གཉིས་ཟུང་འཇུག་
ཡོད་པར་གྲུབ། དེ་ཕྱིར་གཞི་བདེན་གཉིས་ཟུང་དུ་འཇུག་པ་གཏན་ལ་ཕབ་པར་བྱ་སྟེ། དེ་ལ་ཡང་
བདེན་གཉིས་ཀྱི་ངོ་བོ་ངོས་བཟུང་། དེ་ལ་གཞན་གྱི་ལོག་རྟོག་དགག བདེན་གཉིས་ཀྱི་རྣམ་དབྱེ་མ་
ཤེས་པའི་ཉེས་དམིགས་བསྟན། བདེན་གཉིས་ཀྱི་རྣམ་དབྱེ་ཤེས་པའི་ཕན་ཡོན་བསྟན་པའོ། །
དང་པོ་ནི། དོན་དམ་པའི་བདེན་པའི་མཚན་ཉིད་གང་ཞེ་ན། ལྷུན་གྱིས་གྲུབ་པའི་ཡེ་ཤེས་གང་
ཞིག་སྐྱེ་འཇིག་མེད་པའོ། །ཀུན་རྫོབ་བདེན་པའི་མཚན་ཉིད་གང་ཞེ་ན། བརྟགས་ཤིང་དཔྱད་ན་མེད་
པ་གང་ཞིག མ་བརྟགས་པའི་ངོར་ནི་སྣ་ཚོགས་སུ་སྣང་བའོ། །སྐྱེ་འཇིག་མེད་པར་ལྷུན་གྱིས་གྲུབ་པ་
གང་ཞེ་ན། ཆོས་ཀྱི་དབྱིངས་རང་བཞིན་གྱིས་འོད་གསལ་བ་ལ། དེ་བཞིན་གཤེགས་པའི་སྙིང་པོའོ་
ཞེས་གང་གསུངས་པ་དེ་ཡིན་ནོ། །
གཉིས་པ་གཞན་གྱི་ལོག་རྟོག་སྣ་ཚོགས་དགག་པ་ནི། ཁ་ཅིག་ན་རེ། ཀུན་རྫོབ་སྣ་ཚོགས་སུ་
སྣང་བ་ཡིན་ན་ཀུན་རྫོབ་ཀྱི་བདེན་པ་ཡིན་ལ། དོན་དམ་པར་ཆོས་གང་ཡང་མ་གྲུབ་པ་ལ་དོན་དམ་
པའི་བདེན་པ་ཞེས་ཟེར་རོ། །འདི་ནི་འདོད་པ་མང་ན་ཡང་རྣམ་པར་འཁྱམས་ཏེ། ཀུན་རྫོབ་ཀྱི་
བདེན་པ་ཐམས་ཅད་ཀྱང་དོན་དམ་པར་མ་གྲུབ་པའི་ཕྱིར་དོན་དམ་པའི་བདེན་པར་འགྱུར་རོ། ། དེ་
ལྟར་ཡང་མ་ཡིན་ཏེ་བདེན་པ་གཉིས་འགལ་བའི་ཕྱིར་རོ། ། ཁ་ཅིག་སྣང་བཞིན་དུ་སྟོང་པ་དོན་དམ།
སྟོང་བཞིན་དུ་སྣང་བ་ཀུན་རྫོབ་གསུངས་ན་ཡང་། དེ་ལའང་དོན་དམ་པའི་བདེན་པ་དེ་ཀུན་རྫོབ་ཏུ་་་
འགྱུར་ཏེ་སྟོང་བཞིན་དུ་སྣང་བའི་ཕྱིར་རོ། །ཀུན་རྫོབ་བདེན་པ་ཡང་དོན་དམ་དུ་འགྱུར་ཏེ་སྣང་བཞིན་
དུ་སྟོང་པའི་ཕྱིར་རོ། །འདི་འཁོར་གསུམ་དངོས་འགལ་ཞེས་བྱ་བ་ཡིན་ནོ། །
དེའི་རྒྱུ་མཚན་ཡང་སྟོང་བཞིན་དུ་སྣང་བ་དང་སྣང་བཞིན་དུ་སྟོང་པ་ལ་ཁྱད་པར་ཅུང་ཟད་ཀྱང་
མེད་པའི་ཕྱིར་རོ། །ཁྱད་པར་ཡོད་ན་འདི་ཡིན་ཞེས་སྨྲོས་ཤིག ཁ་ཅིག་དོན་དམ་བདེན་པ་ཡོད་པ་མ་
ཡིན་ཞེས་སྨྲའོ། །དེ་ལྟ་ན་བདེན་པ་གཉིས་སུ་བཞག་པ་མི་འཐད་པར་འགྱུར་ལ། ཡོད་པ་མ་ཡིན་པ་
བདེན་པར་ཇི་ལྟར་རུང་། སངས་རྒྱས་རྣམས་ཀྱི་ཆོས་བསྟན་པ། །བདེན་པ་གཉིས་ལ་ཡང་དག་
བརྟེན། །ཞེས་གསུངས་པའང་མི་འཐད་པར་འགྱུར་ཏེ། ཡོད་པ་མ་ཡིན་པ་ཇི་ལྟར་བདེན། མོ་གཤམ་
བུ་ལ་སུ་ཡང་བརྟེན་པ་མེད་པའི་ཕྱིར། ཐོགས་མེད་ཀྱིས་ཀྱང་། དེ་ལྟར་མེད་པའི་རྒྱུ་མཚན་གྱིས་
346



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
དམིགས་པ་མ་མཐོང་བའི་ཕྱིར་དང་། ཡོད་པ་ཡང་དག་པ་ཇི་ལྟ་བ་བཞིན་དུ་གྱུར་པ་དོན་དམ་པའི་
བདེན་པ་མཐོང་བའི་ཕྱིར་ཞེས་གསུངས་སོ། །ཁ་ཅིག་དོན་དམ་བདེན་པ་ཡོད་ན་སུ་ཞིག་ཡིན་ཞེས་སྨྲ་
བ་ལ། ཆོས་ཀྱི་དབྱིངས་དོན་དམ་པའི་བདེན་པ་ཡིན་ནོ་ཞེས་སྨྲ་པས། ཆོས་ཀྱི་དབྱིངས་ཡོད་པ་མ་ཡིན་
ནོ་ཟེར་རོ། །ཆོས་ཀྱི་དབྱིངས་ཡོད་པ་མ་ཡིན་ན། བདེ་གཤེགས་སྙིང་པོ་ཡོད་པ་མ་ཡིན་པར་འགྱུར།
བདེ་གཤེགས་སྙིང་པོ་ཡོད་པ་མིན་ན། གྲུབ་མཐའ་བཞིའི་ནང་ནས་མཐར་ཐུག་སྣང་བཅས་ཀྱི་དབུ་
མ་ཡོད་པ་མིན་པར་འགྱུར། སྐུ་བཞིའི་ནང་ནས་ངོ་བོ་ཉིད་ཀྱི་སྐུ་ཡོད་པ་མིན་པར་འགྱུར། རིགས་
པ་བཞིའི་ནང་ནས་ཆོས་ཉིད་ཀྱི་རིགས་པ་ཡོད་པ་མིན་པར་འགྱུར། བདེན་པ་བཞིའི་ནང་ནས་འགོག་
བདེན་མཐར་ཐུག་ཡོད་པ་མིན་པར་འགྱུར། ཡེ་ཤེས་ལྔའི་ནང་ནས་ཆོས་དབྱིངས་ཡེ་ཤེས་ཡོད་པ་མིན་
པར་འགྱུར། ཕུང་བོ་ལྔའི་ནང་ནས་རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོ་ཡོད་པ་མིན་
པར་འགྱུར། བདེན་གཉིས་མཚན་ཉིད་ཅན་གྱི་ཆོས་ཀྱི་ནང་ནས་འགོག་བདེན་ཡོད་པ་མིན་པར་
འགྱུར། ཇི་ལྟ་ཇི་སྙེད་ཀྱི་ནང་ནས་ཇི་ལྟ་བ་ཡོད་པ་མིན་པར་འགྱུར། ཆོས་དང་ཆོས་ཉིད་གཉིས་ཀྱི་
ནང་ནས་ཆོས་ཉིད་ཡོད་པ་མིན་པར་འགྱུར། རྣམ་ཤེས་ཡེ་ཤེས་གཉིས་ཀྱི་ནང་ནས་རང་བྱུང་ཡེ་ཤེས་
ཡོད་པ་མིན་པར་འགྱུར། རང་བཞིན་གློ་བུར་གཉིས་ཀྱི་ནང་ནས་རང་བཞིན་ཡོད་པ་མིན་པར་འགྱུར།
འོད་གསལ་དྲི་མ་གཉིས་ཀྱི་ནང་ནས་འོད་གསལ་ཡོད་པ་མིན་པར་འགྱུར། དྲང་དོན་ངེས་དོན་གཉིས་
ཀྱི་ནང་ནས་མཐར་ཐུག་གི་ངེས་དོན་ཡོད་པ་མིན་པར་འགྱུར། བྲལ་འབྲས་སྨིན་འབྲས་གཉིས་ཀྱི་
ནང་ནས་བྲལ་འབྲས་ཡོད་པ་མིན་པར་འགྱུར། དངོས་གྲུབ་རྣམ་པ་གཉིས་ཀྱི་ནང་ནས་མཐར་ཐུག་
མཆོག་གི་དངོས་གྲུབ་ཡོད་པ་མིན་པར་འགྱུར། གནས་སྐབས་དང་མཐར་ཐུག་གི་འབྲས་བུ་གཉིས་
ཀྱི་ནང་ནས། ཆོས་བྱས་པའི་མཐར་ཐུག་གི་འབྲས་བུ་ཡོད་པ་མིན་པར་འགྱུར། རང་བཞིན་གྱི་རིགས་
དང་རྒྱས་འགྱུར་གྱི་རིགས་གཉིས་ཀྱི་ནང་ནས། རང་བཞིན་གྱི་རིགས་ཡོད་པ་མིན་པར་འགྱུར། ངོ་བོ་
ཉིད་གསུམ་གྱི་ནང་ནས། འགྱུར་མེད་ཡོངས་གྲུབ་ཡོད་པ་མིན་པར་འགྱུར། སྐྱབས་གནས་གསུམ་
གྱི་ནང་ནས་མཐར་ཐུག་གི་སྐྱབས་ཡོད་པ་མིན་པར་འགྱུར་ཏེ། དེ་ལྟ་ན་ཤེས་བྱའི་ཕྱེད་ལ་སྐུར་བ་
བཏབ་པའི་ཕྱིར་རོ། །གཞན་ཡང་ཆོས་ཀྱི་དབྱིངས་ཡོད་པ་མ་ཡིན་ན། མདོ་སྡེ་དུ་མ་ལས། ཆོས་ཀྱི་
དབྱིངས་ལྟར་རྒྱ་ཆེ་བ་ཞེས་གསུངས་པའང་མི་བདེན་ཏེ། རི་བོང་གི་རྭ་ཡོད་པ་མ་ཡིན་ན་རི་བོང་གི་
347



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
རྭ་ལྟར་རྒྱ་ཆེ་བ་ཇི་ལྟར་ཡོད། དེ་བཞིན་དུ་ཆོས་ཀྱི་དབྱིངས་ཡོད་པ་མ་ཡིན་ན། ཆོས་ཀྱི་དབྱིངས་རྣམ་
པར་དག་ཅིང་བསམ་གྱིས་མི་ཁྱབ་པའི་སྟོབས་ཀྱིས་དེ་བཞིན་དུ་གྱུར་ཅིག ཅེས་པའང་མི་འཐད་དེ།
མོ་གཤམ་གྱི་བུ་ཡོད་པ་མ་ཡིན་ན་མོ་གཤམ་བུ་རྣམ་པར་དག་ཅིང་བསམ་གྱིས་མི་ཁྱབ་པའི་སྟོབས་ཇི་
ལྟར་ཡོད། དེ་བཞིན་དུ་ཆོས་ཀྱི་དབྱིངས་ཡོད་པ་མ་ཡིན་ན། མདོ་སྡེ་དུ་མ་ལས་ཆོས་ཀྱི་དབྱིངས་ཀྱི་
མཐའ་རྒྱས་པར་ཀླས་པར་འགེངས་པ་ཞེས་པའང་མི་འཐད་དེ། ནམ་མཁའི་མེ་ཏོག་ཡོད་པ་མ་ཡིན་
ན་ནམ་མཁའི་མེ་ཏོག་གི་མཐའ་རྒྱས་པར་ཀླས་པར་འགེངས་པ་ཇི་ལྟར་ཡོད། དེ་བཞིན་དུ་ཆོས་ཀྱི་
དབྱིངས་ཡོད་པ་མ་ཡིན་ན། མདོ་སྡེ་དུ་མ་ལས་ཆོས་ཀྱི་དབྱིངས་ཀུན་ཏུ་ཁྱབ་པ་ཞེས་པའང་མི་འཐད་
དེ༑ རུས་སྦལ་ཀྱི་སྤུ་ཡོད་པ་མ་ཡིན་ན་རུས་སྦལ་ཀྱི་སྤུ་ཀུན་ཏུ་ཁྱབ་པ་ག་ལ་ཡོད། དེ་བཞིན་དུ་ཆོས་
ཀྱི་དབྱིངས་ཡོད་པ་མ་ཡིན་ན། དེ་བཞིན་གཤེགས་པ་སྐྱེ་བ་སྲིད་པའི་མདོ་ལས། ཀྱེ་རྒྱལ་བའི་སྲས་
དེ་བཞིན་གཤེགས་པ་རྣམས་སྐྱེ་བ་མེད་དེ། ཡོངས་སུ་མྱ་ངན་ལས་མི་འདའོ། །དེ་ཅིའི་ཕྱིར་ཞེ་ན། དེ་
བཞིན་དུ་གཤེགས་པ་རྣམས་ནི་ཆོས་ཀྱི་དབྱིངས་ལ་བཞུགས་པའི་ཕྱིར་ཞེས་གསུངས་པའང་མི་་་་་་
འཐད་པར་འགྱུར་ཏེ། རི་བོང་གི་རྭའི་ཁྲི་ཡོད་པ་མིན་ན་རི་བོང་གི་རྭའི་ཁྲི་ལ་སུ་ཡང་བཞུགས་པ་
མེད་པའི་ཕྱིར་རོ། ། དེ་བཞིན་དུ་ཆོས་ཀྱི་དབྱིངས་ཡོད་པ་མ་ཡིན་ན། མདོ་སྡེ་དུ་མ་ལས་ཆོས་ཀྱི་སྐུ་
འཕྲིན་ལས་དང་། ཆོས་ཀྱི་དབྱིངས་མཉམ་པ་ཞེས་པའང་མི་འཐད་པར་འགྱུར་ཏེ། རི་བོང་གི་རྭ་
ཡོད་པ་མ་ཡིན་ན་སུ་ཞིག་རི་བོང་གི་རྭ་དང་མཉམ་པར་ཡོད། དེ་བཞིན་དུ་ཆོས་ཀྱི་དབྱིངས་ཡོད་པ་
མ་ཡིན་ན། འཕགས་པ་ཀླུ་སྒྲུབ་ཀྱིས། སེམས་ཅན་ ཀུན་ལ་ངེས་གནས་པའི། །ཆོས་ཀྱི་དབྱིངས་ལ་
ཕྱག་འཚལ་འདུད། །ཅེས་པའང་མི་འཐད་པར་འགྱུར་ཏེ། རི་བོང་གི་རྭ་ཡོད་པ་མ་ཡིན་ན་རི་བོང་གི་
རྭ་ལ་སུ་ཞིག་ཕྱག་འཚལ། དེ་བཞིན་དུ་ཆོས་ཀྱི་དབྱིངས་ཡོད་པ་མ་ཡིན་ན། འཕགས་པ་ཀླུ་སྒྲུབ་ཀྱིས།
དེ་བཞིན་ཉོན་མོངས་ཀྱིས་བསྒྲིབ་པའི། །ཆོས་དབྱིངས་ཤིན་ཏུ་དྲི་མེད་པའང་། །འཁོར་བར་འོད་ནི་
གསལ་མ་ཡིན། །མྱ་ངན་འདས་ན་འོད་གསལ་འགྱུར། །ཅེས་པའང་མི་འཐད་པར་འགྱུར་ཏེ། མོ་
གཤམ་གྱི་བུ་ཡོད་པ་མ་ཡིན་ན་མོ་གཤམ་གྱི་བུ་འོད་གསལ་བ་ཇི་ལྟར་ཡོད། དེ་བཞིན་དུ་ཆོས་ཀྱི་
དབྱིངས་ཡོད་པ་མ་ཡིན་ན། དཔལ་མགོན་པོ་བྱམས་པས། ཆོས་ཉིད་རབ་ཏུ་རྟོགས་ནས་འདིར། །
ཞེས་དང་། ཆོས་དབྱིངས་རང་བཞིན་གང་ཡིན་དེ་རྟོགས་པ། །མཉམ་པར་བཞག་པའི་རྣལ་འབྱོར་པ་
348



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ཡིས་མཐོང་། །ཞེས་དང་། འཕགས་པ་ཐོགས་མེད་ཀྱིས་ཀྱང༌། བྱང་ཆུབ་སེམས་དཔའ་ས་དང་པོ་
རབ་ཏུ་དགའ་བ་ལ་ཆོས་ཀྱི་དབྱིངས་ཀུན་དུ་འགྲོ་བའི་དོན་རྟོགས་པའི་ཕྱིར་རོ། །ཞེས་གསུངས་པ་
རྣམས་ཀྱང་མི་འཐད་པར་འགྱུར་ཏེ། རི་བོང་གི་རྭ་ཡོད་པ་མ་ཡིན་ན་རི་བོང་གི་རྭའི་རང་བཞིན་དང་
རི་བོང་གི་རྭ་ཀུན་ཏུ་འགྲོ་བའི་དོན་སུ་ཡིས་རྟོགས། དཔལ་ལྡན་ཆོས་ཀྱི་གྲགས་པས་ཀྱང༌། དེ་མེད་
པ་ཡང་མིན་ལ་དེས་རྟོགས་སོ། །ཞེས་བྱ་བ་འདི་ནི་ཉམས་སོ་ཞེས་གསུངས་པའི་ཕྱིར་རོ། །འདི་དག་
ནི་ཆོས་ཀྱི་དབྱིངས་ཡོད་པ་མ་ཡིན་པའི་གནོད་བྱེད་ཀྱི་ལུང་རིགས་ཆེ་ལུང་ཙམ་ཞིག་བརྗོད་པ་ཡིན་ལ་
རྒྱས་པར་ནི་མཐའ་ཡས་སོ། ། །
དེ་ལྟར་ན་གོང་དུ་བཤད་པའི་ཆོས་དེ་རྣམས་ཡོད་པའི་ཕྱིར་ཆོས་ཀྱི་དབྱིངས་ཡོད་པར་གྲུབ་པོ། །
ཆོས་ཀྱི་དབྱིངས་ཡོད་པའི་ཕྱིར་དོན་དམ་པའི་བདེན་པ་ཡོད་པར་གྲུབ་པོ། ། དེ་ལ་ཁ་ཅིག་ན་རེ།
སེམས་ཅན་ལ་བདེ་གཤེགས་སྙིང་པོ་ཡོད་ན། མུ་སྟེགས་བྱེད་ཀྱི་བདག་དང་མཚུངས་པར་འགྱུར་རོ་
ཞེས་ཟེར་རོ། །རྩོད་པ་འདི་སྔོན་བཅོམ་ལྡན་འདས་བཞུགས་པའི་དུས་སུའང་བྱུང་ཚུལ། བཅོམ་ལྡན་
འདས་ཀྱིས་བདེ་གཤེགས་སྙིང་པོ་དང་མུ་སྟེགས་བྱེད་ཀྱི་བདག་གཉིས་མི་མཚུངས་པར་བསྟན་ཚུལ་་་
གཉིས་ཀྱི། །
དང་པོ་ནི། ཇི་སྐད་དུ་ལང་ཀར་གཤེགས་པ་ལས། བློ་གྲོས་ཆེན་པོས་ཞུས་པ། བཅོམ་ལྡན་
འདས་ཀྱི་མདོ་གཞན་བརྗོད་པ་ལས། དེ་བཞིན་གཤེགས་པའི་སྙིང་པོ་གསུངས་པ་སྟེ། བཅོམ་ལྡན་
འདས་ཀྱིས་རང་བཞིན་གྱིས་འོད་གསལ་བ་རྣམ་པར་དག་པས་ཐོག་མ་ནས་རྣམ་པར་དག་པ་ཉིད།
མཚན་སུམ་ཅུ་རྩ་གཉིས་དང་ལྡན་པ་སེམས་ཅན་ཐམས་ཅད་ཀྱི་ལུས་ཀྱི་ནང་ན་མཆིས་པར་གྱུར་ཏེ།
བཅོམ་ལྡན་འདས་ཀྱིས་རིན་པོ་ཆེ་རིན་ཐང་ཆེན་པོ་གོས་དྲི་མ་ཅན་གྱིས་ཡོངས་སུ་དཀྲིས་པ་ལྟར། །
ཕུང་པོ་དང་ཁམས་དང་སྐྱེ་མཆེད་ཀྱི་གོས་ཀྱིས་ཡོངས་སུ་དཀྲིས་པ། འདོད་ཆགས་དང༌། ཞེ་སྡང་དང་།
གཏི་མུག་གི་ཟིལ་གྱིས་ནོན་པ། ཡོངས་སུ་རྟོག་པའི་དྲི་མས་དྲི་མ་ཅན་དུ་གྱུར་པ། རྟག་པ་བརྟན་པ་
ཐེར་ཟུག་པར་ནི་བརྗོད་ན། བཅོམ་ལྡན་འདས་དེ་བཞིན་གཤེགས་པའི་སྨྲས་པ་འདི། མུ་སྟེགས་ཀྱི་
བདག་དུ་སྨྲར་བ་དང་ཇི་ལྟར་མི་འདྲ་ལགས། བཅོམ་ལྡན་འདས་མུ་སྟེགས་བྱེད་རྣམས་ཀྱང་རྟག་པ་
དང༌། བྱེད་པ་དང༌། ཡོན་ཏན་བྱེད་པ་ཁྱབ་པ་མི་འཇིག་པའོ། །ཞེས་བདག་ཏུ་སྨྲ་བ་སྟོན་པར་བགྱིད་
349



ཇོ་ནང་དཔེ་ཚོགས། །
སྤྱིའི་དེབ་བཅུ་དྲུག་པ།
དོ་ཞེས་ཞུས་སོ། །
བཅོམ་ལྡན་འདས་ཀྱིས་མི་མཚུངས་པར་བསྟན་པའི་ལན་ལ་ལྔ། དང་པོ་མུ་སྟེགས་བྱེད་ཀྱི་
བདག་དང་མི་མཚུངས་ཤིང་། བདག་མེད་པའི་འཇིགས་པ་སྤང་བའི་དོན་དུ་དེ་བཞིན་གཤེགས་པའི་
སྙིང་པོ་བསྟན་ཚུལ་ནི་བཀའ་བསྩལ་པ། བློ་གྲོས་ཆེན་པོ་ངའི་དེ་བཞིན་གཤེགས་པའི་སྙིང་པོ་བསྟན་
པ་ནི། མུ་སྟེགས་བྱེད་ཀྱི་བདག་ཏུ་སྨྲ་བ་དང་མཚུངས་པ་མ་ཡིན་ཏེ། བློ་གྲོས་ཆེན་པོ་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་སྟོང་པ་ཉིད་དང་། ཡང་
དག་པའི་མཐའ་དང་། མྱ་ངན་ལས་འདས་པ་དང་། མཚན་མ་མེད་པ་དང་། སྨོན་པ་མེད་པ་ལ་
སོགས་པའི་ཚིག་དོན་རྣམས་ལ་དེ་བཞིན་གཤེགས་པའི་སྙིང་པོ་བསྟན་པ་བྱས་ནས། བྱིས་པ་
རྣམས་བདག་མེད་པས་འཇིགས་པར་གྱུར་པའི་གནས་རྣམ་པར་སྤང་བའི་དོན་དུ། དེ་བཞིན་་་་་
གཤེགས་པའི་སྙིང་པོའི་སྒོ་ནས་བསྟན་པས། རྣམ་པར་མི་རྟོག་པའི་གནས་སྣང་བ་མེད་པའི་སྤྱོད་
ཡུལ་སྟོན་ཏེ། འདི་ལ་བློ་གྲོས་ཆེན་པོ་མ་འོངས་པ་དང་ད་ལྟར་བྱུང་བའི་བྱང་ཆུབ་སེམས་དཔའ་ཆེན་
པོ་རྣམས་ཀྱིས་བདག་ཏུ་མངོན་པར་ཞེན་པར་མི་བྱའོ། ། །
གཉིས་པ་བདེ་གཤེགས་སྙིང་པོ་དང་ཆོས་ལ་བདག་མེད་པ་གཉིས་དོན་གཅིག་མིང་གི་རྣམ་་་་་
གྲངས་སུ་བསྟན་ཏེ། མུ་སྟེགས་བྱེད་ཀྱི་བདག་དང་མི་མཚུངས་པར་གསུངས་ཚུལ་ནི། ཡང་དེ་ཉིད་
ལས། བློ་གྲོས་ཆེན་པོ་དཔེར་ན་རྫ་མཁན་གྱི་འཇིམ་པའི་རྡུལ་གྱི་ཕུང་པོ་གཅིག་ལས་ལག་པ་དང་
བཟོ་དང་ལག་ཟུང་དང་། ཆུ་དང་སྲད་བུ་དང་ནན་ཏན་དང་ལྡན་པ་ལས་སྣོད་རྣམ་པ་སྣ་ཚོགས་བྱེད་
དོ༑ ༑བློ་གྲོས་ཆེན་པོ་དེ་བཞིན་དུ་དེ་བཞིན་གཤེགས་པ་རྣམས་ཀྱང་ཆོས་ལ་བདག་མེད་པ་རྣམ་པར་
རྟོག་པའི་མཚན་ཉིད་ཐམས་ཅད་ལོག་པ། དེ་ཉིད་ཤེས་རབ་དང་ཐབས་ལ་མཁས་པ་དང་ལྡན་པ་ནི་
རྣམ་པ་སྣ་ཚོགས་ཀྱིས་དེ་བཞིན་གཤེགས་པའི་སྙིང་པོ་བསྟན་པའམ། བདག་མེད་པ་བསྟན་ཀྱང་རུང་
སྟེ༑ རྫ་མཁན་བཞིན་དུ་ཚིག་དང་ཡི་གེའི་རྣམ་གྲངས་རྣམ་པ་སྣ་ཚོགས་ཀྱིས་སྟོན་ཏོ། ། དེས་ན་དེའི་
ཕྱིར་བློ་གྲོས་ཆེན་པོ། དེ་བཞིན་གཤེགས་པའི་སྙིང་པོ་བསྟན་པ་མུ་སྟེགས་ཀྱི་བདག་དུ་སྨྲ་བ་བསྟན་
པ་དང་མི་འདྲའོ། །
གསུམ་པ་མུ་སྟེགས་བྱེད་བདག་དུ་སྨྲ་བ་རྣམས། སངས་རྒྱས་སུ་མྱུར་དུ་དྲང་བའི་དོན་དུ་བདེ་
350



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
གཤེགས་སྙིང་པོ་བསྟན་ནས། དེ་ཉིད་མུ་སྟེགས་བྱེད་ཀྱི་བདག་དང་མཚུངས་པར་གསུངས་ཚུལ་ནི།
ཡང་དེ་ཉིད་ལས། བློ་གྲོས་ཆེན་པོ་དེ་ལྟར་དེ་བཞིན་གཤེགས་པ་རྣམས་མུ་སྟེགས་བྱེད་བདག་དུ་སྨྲ་བ་
ལ་མངོན་པར་ཞེན་པ་རྣམས་དྲང་བའི་ཕྱིར། དེ་བཞིན་གཤེགས་པའི་སྙིང་པོ་བསྟན་པས་དེ་བཞིན་
གཤེགས་པའི་སྙིང་པོ་སྟོན་ཏོ། །ཡང་དག་པ་མ་ཡིན་པའི་བདག་ཏུ་རྣམ་པར་རྟོག་པའི་ལྟ་བར་ལྷུང་
བའི་བསམ་པ་ཅན་དག རྣམ་པར་ཐར་པ་གསུམ་གྱི་སྤྱོད་ཡུལ་ལ་གནས་པའི་བསམ་པ་དང་ལྡན་
ཞིང་། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་
པར་འགྱུར་ཞེས་ཏེ། བློ་གྲོས་ཆེན་པོ་དེའི་དོན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་ནི། དེ་བཞིན་གཤེགས་པའི་སྙིང་པོ་སྟོན་པར་མཛད་དོ། །དེ་ལྟ་བས་
འདི་ནི་མུ་སྟེགས་བྱེད་ཀྱི་བདག་ཏུ་སྨྲ་བ་དང་མཚུངས་པ་མ་ཡིན་ནོ་ཞེས་གསུངས་སོ། །
བཞི་པ་མུ་སྟེགས་བྱེད་ཀྱི་བདག་དུ་ལྟ་བ་བཟློག་པའི་ཕྱིར། བདེ་གཤེགས་སྙིང་པོ་བདག་མེད་
པའི་རྗེས་སུ་འཇུག་པར་གདམས་པ་ནི། ཡང་དེ་ཉིད་ལས། བློ་གྲོས་ཆེན་པོ་དེ་ལྟ་བས་ན། མུ་
སྟེགས་བྱེད་ཀྱི་ལྟ་བ་རྣམ་པར་བཟློག་པའི་ཕྱིར། དེ་བཞིན་གཤེགས་པའི་སྙིང་པོ་བདག་མེད་པའི་
རྗེས་སུ་འཇུག་པར་བྱའོ། །ཞེས་གསུངས་སོ། །
ལྟ་བ་བདེ་གཤེགས་སྙིང་པོ་སྟོན་པའི་མདོ་སྡེ་བཟུང་བས་མདོ་སྡེ་ཐམས་ཅད་བཟུང་བར་གསུངས་
པ་ནི། ཡང་དེ་ཉིདལས། ཆོས་ཟབ་མོ་བསྟན་པ་ནི་འདི་ཡོངས་སུ་བཟུངས་པས་ཐེག་པ་ཆེན་པོའི་
མདོ་སྡེ་ཐམས་ཅད་ཡོངས་སུ་བཟུང་བ་ཡིན་ནོ། ། གཞན་ཡང་ཆོས་ཟབ་མོ་ལ་མོས་པ་དང་བསོད་
རྣམས་དང་ཡེ་ཤེས་ཀྱི་ཚོགས་ཐམས་ཅད་སྡུད་པར། ཁྱེའུ་རིན་ཆེན་གྱིས་ཞུས་པའི་མདོ་དང་། རྡོ་རྗེ་
གཅོད་པ་ལས་གསུངས་པ་དང་
། ཆོས་ཟབ་མོ་ལ་མོས་པས་བྱང་ཆུབ་ཏུ་ངེས་ཤིང་ལུང་བསྟན་ཐོབ་
པར་ཤེར་ཕྱིན་ལས་གསུངས་པ་དང་། ཆོས་ཟབ་མོ་བདེ་གཤེགས་སྙིང་པོ་རང་བཞིན་གྱིས་འོད་
གསལ་བ་ལ་མོས་པས། མི་དགེ་བ་བཅུའི་ལས་ཀྱིས་སྒྲིབ་པ་ཆེན་པོ་དང་ལྡན་པ་ཐམས་ཅད་ཀྱང་
མཛད་པར་འགྱུར་བར་དེ་བཞིན་གཤེགས་པའི་མཛོད་ཀྱི་མདོ་ལས་གསུངས་པ་དང༌། གཞན་ཡང་
ཆོས་ཟབ་མོ་ལ་མོས་པའི་ཕན་ཡོན་མཐའ་ཡས་པར་གསུངས་པས་མདོ་སྡེ་དུ་མར་གཟིགས་པར་ཞུ། །
འདིར་ཡི་གེ་མང་བས་འཇིགས་ནས་མ་བྲིས་ཏེ། གཞན་ཡང་དཔལ་ཕྲེང་གི་མདོ་ལས། ཉོན་མོངས་
351



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པའི་སྒྲུབས་མཐའ་དག་གིས་བསྒྲིབ། དེ་བཞིན་གཤེགས་པའི་སྙིང་པོ་ལ་དོགས་པ་དང་ཐེ་ཚོམ་མི་ཟ་
བ་དེ་ནི། ཉོན་མོངས་བྱེ་བ་མཐའ་དག་གི་སྦུབས་ལས་གྲོལ་བ། དེ་བཞིན་གཤེགས་པའི་ཆོས་ཀྱི་
སྐུ་ལ་ཡང་ཐེ་ཚོམ་དང་དོགས་པ་མ་མཆིས་པ་ལགས་སོ། །ཞེས་འདི་འདྲའི་ལུང་ཁ་གསལ་གསུངས་
གདའ་ལགས་སོ། ། ་
དེ་ལ་ཁ་ཅིག་ན་རེ། མུ་སྟེགས་བྱེད་དྲང་བའི་ཕྱིར་བདེ་གཤེགས་སྙིང་པོ་གསུངས་པས། བདེ་
གཤེགས་སྙིང་པོ་དྲང་དོན་ཡིན་ནོ་ཞེས་སྨྲས་མོད། དེ་ལྟར་ན་བྱམས་མགོན་གྱི་མདོ་སྡེ་རྒྱན་དུ། ཁ་
ཅིག་དང་ནི་དྲང་ཕྱིར་དང་། །ཞེས་གསུངས་པས། ཐེག་པ་གཅིག་ཏུ་བསྟན་པ་ཡང་དྲང་དོན་དུ་འགྱུར་
བ་ལས་དེ་ལྟར་ཡང་མ་ཡིན་ཏེ། མདོ་སྡེ་མཐའ་ཡས་པར་ཐེག་པ་གཅིག་ཏུ་བསྟན་པ་ངེས་པའི་དོན་དུ་
གསུངས་པ་ལ་རིགས་པས་ཀྱང་གྲུབ་པའི་ཕྱིར་རོ། །གཞན་ཡང་དྲང་བའི་ཕྱིར་གསུངས་པས་དྲང་
དོན་དུ་འགྱུར་ན། སངས་རྒྱས་ཀྱི་གསུང་རབ་ཐམས་ཅད་གདུལ་བྱ་དྲང་བའི་ཕྱིར་གསུངས་པས་
ཐམས་ཅད་ཀྱང་། དྲང་དོན་ཡིན་པར་ཧ་ཅང་ཐལ་བར་འགྱུར་རོ། །
1:| ཡང་ཁ་ཅིག་ན་རེ། བདེ་གཤེགས་སྙིང་པོ་ཡོད་པར་གསུངས་པ་ནི། སྐྱོན་ལྔ་སྤང་བའི་ཕྱིར་
གསུངས་པ་ཡིན་གྱི། དོན་ལ་བདེ་གཤེགས་སྙིང་པོ་ཡོད་པ་མ་ཡིན་ཞེས་ཟེར་རོ། ། དེ་ལྟར་འདོད་པ་
དེའི་ལུགས་ལ་སྐྱོན་ལྔ་པོ་ཡང་མི་སྲིད་པར་འགྱུར་ཏེ། སྐྱོན་ལྔ་པོ་ནི། བདག་ལ་བདེ་གཤེགས་སྙིང་
པོ་ཡོད་པར་མ་ཐོས་པས་སེམས་ཞུམ་པ་དང་། གཞན་ལ་བདེ་གཤེགས་སྙིང་པོ་ཡོད་པ་མ་ཤེས་པས་
བརྙས་པ་དང་། ཡང་དག་པ་མིན་པའི་དོན་དྲི་མ་གློ་བུར་བ་རྣམས་བདེན་པར་བཟུང་བས་བདེ་
གཤེགས་སྙིང་པོ་རྟོགས་པའི་ཤེས་རབ་མི་སྐྱེ་བ་དང༌། བདེ་གཤེགས་སྙིང་པོ་རྟོགས་པའི་ཤེས་རབ་
མ་སྐྱེས་པས། ཡང་དག་པའི་དོན་བདེ་གཤེགས་སྙིང་པོ་ཡོད་པ་མ་ཡིན་ནོ། །ཞེས་སྐུར་བ་འདེབས་པ་
དང༌
། བདག་དང་སེམས་ཅན་ཐམས་ཅད་བདེ་གཤེགས་སྙིང་པོ་ཅན་དུ་མཚུངས་པར་མཐོང་བའི་
བྱམས་པ་ཆེན་པོ་མི་སྐྱེ་བ་སྟེ། སྐྱོན་ལྔ་པོ་འདི་ཡིན་ལ་བདེ་གཤེགས་སྙིང་པོ་ཡོད་པ་མ་ཡིན་ན། སྐྱོན་
ལྔ་པོ་འདི་སྤོང་བ་གདའ་ཡེ། ཞལ་ནས་གང་དྲན་དྲན་གསུངས་བ་མ་གཏོགས་འདི་འདྲའི་གསུང་ལ་
འོང་གདའ་ཡེ། རྟོག་དཔྱོད་དུམ་རེའང་གཏང་དུ་གསོལ། ཁྱད་པར་དུ་བདེ་གཤེགས་སྙིང་པོ་བཀའ་ཐ་
མ་དང་རྒྱུད་བླ་རྩ་འགྲེལ་གྱིས་གཏན་ལ་འབེབས་པ་ཡིན་ལ། འདི་རྣམས་ལ་སྦྱངས་པ་མ་བྱས་པར་
352



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
བདེ་གཤེགས་སྙིང་པོ་ངེས་དོན་ཡིན་མིན་གྱི་གཤགས་རལ་བྱེད་པ་ནི། ས་ལི་མཁན་ལ་རྟ་དཔྱད་
མེད་པ་དང་འདྲའོ། ། དེ་དཀའ་བཞི་དུས་འཁོར་ལ་སོགས་པོ་ཏི་གང་དང་གང་ལ་སྦྱངས་པ་མ་
བྱས་པ་རྣམས། དེ་དང་དེ་ལ་གཤགས་རལ་བྱས་ཀྱང་བཞད་གད་གནས་སུ་འགྱུར་རོ། །གཞན་ཡང་
སྨྲས་པ།
བདེ་གཤེགས་སྙིང་པོ་ཡོད་པ་མ་ཡིན་ན། །
མ་རིག་ཉིད་ལས་སུ་ཞིག་སངས་པ་ཡིན། །
ཤེས་བྱའི་ཁྱོན་ལ་བློ་གྲོས་རྒྱས་པའང་སུ། །
རི་བོང་རྭ་དང་མོ་གཤམ་བུ་བཞིན་དུ། ། །
བདེ་གཤེགས་སྙིང་པོ་ཡོད་པ་མ་ཡིན་ན། །
ལྷུན་གྱིས་གྲུབ་པའི་ཡེ་ཤེས་སུ་ཡིས་བརྙེས། །
ཆོས་དབྱིངས་ཡེ་ཤེས་སུ་ཡིས་མངོན་དུ་བྱས། །
སུ་ཞིག་སྒྲིབ་པ་གཉིས་དང་བྲལ་བ་ཡིན། །
བདེ་གཤེགས་སྙིང་པོའི་དོན་ལ་བལྟ་བའི་ཚེ། །
སོ་སྐྱེ་རྣམས་ཀྱང་གཟུགས་ལ་དམུས་ལོང་འདྲ། །
ཉན་རང་རྣམས་ཀྱང་བཙས་མ་ཐག་པ་ཡི། །
བུ་ཆུང་མིག་གིས་ཉི་མའི་གཟུགས་ལ་བཞིན། །
ས་ལ་གནས་པའི་སེམས་དཔའ་རྣམས་ཀྱིས་ཀྱང་། །
བདེ་གཤེགས་སྙིང་པོའི་དོན་ལ་བལྟ་བའི་ཚེ། །
སྤྲིན་མཐོང་མཁའ་ལ་ཉི་བཞིན་ཅུང་ཟད་མཐོང་། །
ཐམས་ཅད་རྫོགས་པར་མཐོང་བ་མིན་ཞེས་གསུངས། །
མཐའ་དག་རྫོགས་པར་སྒྲིབ་གཉིས་སྤང་བ་ཡི། །
བློ་གྲོས་མཐའ་ཡས་ཆོས་སྐུ་མཐོང་ཞེས་གསུངས། །
བདེ་གཤེགས་སྙིང་པོ་ཡོད་པ་མ་ཡིན་ན། །
353



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བདེ་གཤེགས་སྙིང་པོ་རྫོགས་པར་སུ་ཡིས་མཐོང་། །
བདེ་གཤེགས་སྙིང་པོ་ཡོད་པ་མ་ཡིན་ན། །
བདེ་གཤེགས་སྙིང་པོའི་དོན་ལ་བལྟ་བའི་ཚེ། །
སོ་སྐྱེས་རྣམས་ཀྱང་དམུས་ལོང་ཇི་ལྟར་ཡིན། །
མོ་གཤམ་བུ་ཡི་འགྱིང་བག་མ་མཐོང་བས། །
ཁྱོད་ཀྱི་མིག་ཀྱང་དམུས་ལོང་ཡིན་ནམ་ཅི། །
ནམ་མཁའི་པདྨོ་ཡོད་པ་མ་ཡིན་ན། །
ནམ་མཁའི་པདྨོ་རྫོགས་པར་སུ་ཡིས་མཐོང་། །
དེ་བས་རྒྱང་འཕེན་གསང་ཚིག་འཛིན་པ་དོར། །
བདེ་གཤེགས་སྙིང་པོ་ཡོད་པ་མ་ཡིན་ན། །
སྙིང་པོའི་མདོ་རྣམས་བརྗོད་བྱས་སྟོང་པར་འགྱུར། །
བརྗོད་བྱས་སྟོང་པའི་རྗོད་བྱེད་ཚིག་རྣམས་ལ། །
ངེས་དོན་ཡིན་ཞེས་གསུངས་པའི་ཀུན་མཁྱེན་དེ། །
མི་ཤེས་འཐིབས་པོས་ཀུན་ནས་བསླད་དམ་ཅི། །
བདེ་གཤེགས་སྙིང་པོ་ཡོད་པ་མ་ཡིན་ན། །
རྒྱུ་བླ་རྩ་འགྲེལ་དབུ་མ་བསྟོད་ཚོགས་ཀྱི། །
བརྗོད་བྱའི་དོན་དེ་གང་ནས་བཙལ་བར་བྱ། །
རྒྱལ་སྲས་ཞི་བ་ལྷའི་ཞལ་སྔ་ནས། །
བདག་ནི་དིང་ནས་ཤི་བར་འགྱུར་ཀྱང་བླའི། །
ལོག་འཚོས་ཡུན་རིང་གསོན་ན་མི་རུང་གསུངས། །
ལྟ་ངན་འདི་འདྲས་གསོན་པ་ལྟ་ཅི་སྨོས། །
བདེ་གཤེགས་སྙིང་པོ་གྲངས་ཅན་གྲུབ་མཐའ་ན། །
རྒྱུད་བླ་རྩ་འགྲེལ་དབུ་མ་བསྟོད་ཚོགས་དང་། །
354



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།།
མདོ་སྡེ་ཕལ་ཆེར་གྲངས་ཅན་བསྟན་བཅོས་འགྱུར། །
བྱམས་པ་ཐོགས་མེད་ཀླུ་སྒྲུབ་དབྱིག་གཉེན་དང༌། །
ཤཱཀྱའི་རྒྱལ་པོའང་གྲངས་ཅན་རྒན་པོར་འགྱུར། །
ཀྱེ་མ་སྙིགས་མ་ལྔ་བདོའི་ནང་ནས་ཀྱང་། །
ཁྱད་པར་ལྟ་བའི་སྙིགས་མ་བདོ་བར་འགྱུར། །
ཀྱེ་མ་ཐུབ་པའི་བསྟན་པའང་འདི་འདྲར་འགྱུར། །
ཨེ་མ་འདི་འདྲའི་ཆོས་དང་གང་ཟག་ལ། །
སྐུར་པ་འདེབས་པའི་བཤེས་གཉེན་དེ་དག་ཀྱང་། །
ད་དུང་ཤཱཀྱའི་རྗེས་འཇུག་ཡིན་པར་རློམ། ། །
བསྟན་ལས་ཕྱི་རོལ་གྱུར་པའང་སུ་ཡིན་སེམས། །
བདེ་གཤེགས་སྙིང་པོ་ཡོད་པ་མ་ཡིན་ན། །
ཐེག་པ་ཆེ་ལ་དད་དང་སྒོམ་པའི་མདོར། །
ལྟ་ངན་ཉེར་བརྒྱད་གསུངས་པ་གང་ཡིན་སྨོས། །
དོན་འདི་ལེགས་པར་མཁས་པ་རྣམས་ཀྱིས་སོམས། །
མི་མཁས་མཁས་སུ་རློམ་པ་ཁ་ཅིག་ནི། ། ་
ཁྱེད་ཀྱི་དེའང་འཆད་ལུགས་གཅིག་ཡིན་ཞིང་། །
ངེད་ཀྱི་འདི་ཡང་འཆད་ལུགས་གཅིག་ཡིན་པས། །
དེ་དག་རང་རང་སོ་སོར་བདེན་ནོ་ལོ། །
འོ་ན་སངས་རྒྱས་གྲུབ་མཐའང་འཆད་ལུགས་གཅིག །
མུ་སྟེགས་གྲུབ་མཐའང་འཆད་ལུགས་གཅིག་ཡིན་པས། །
དེ་དག་ཉིད་ཀྱང་སོ་སོར་བདེན་ནམ་ཅི། །
རིགས་དང་མི་རིགས་རྣམ་དབྱེ་ཇི་ལྟར་བྱ། །
བདེ་གཤེགས་སྙིང་པོར་ཡིད་མི་ཆེས་པ་ལས། །
་355



སྤྱིའི་དེབ་བཅུ་དྲུག་པ།
ཇོ་ནང་དཔེ་ཚོགས།
ཉེས་དམིགས་མཐའ་ཡས་ཡོད་པ་མ་བཟོད་ནས། །
བདེ་གཤེགས་སྙིང་པོ་འགོག་པ་དེ་དག་རྣམས། །
ཐུབ་ཆེན་ཁྱེད་ལ་ཁྲོས་ཏེ་རྒོལ་བར་དགོས། །
བྱམས་པ་ཐོགས་མེད་ཀླུ་སྒྲུབ་དབྱིག་གཉེན་ནས། །
དིང་སང་བར་གྱི་ཆོས་དང་གང་ཟག་ལ། །
སྒྲོ་འདོགས་སྐུར་འདེབས་བྱེད་པའི་རྒྱུ་མཚན་ཡང་། །
ཐུབ་པའི་རྗེས་སུ་ཞུགས་པས་ལན་ནམ་སྙམ། །
ཆོས་སྤོང་སྒྲིབ་པ་འདག་དུ་མེད་པར་གསུངས། །
དེ་ཕྱིར་བློ་ཡིས་མ་བཟོད་ཚིག་འདི་ཤོར། །
བདག་ལ་མི་མཁས་མཁས་ཞེས་སྨྲ་འདོད་མེད། །
ཚུལ་འདི་བདེན་རྫུན་བློ་གྲོས་ལྡན་པས་དཔྱོད། །
ཅེས་པ་བར་སྐབས་ཀྱི་ཚིགས་སུ་བཅད་པའོ། །
ད་ནི་བདེ་གཤེགས་སྙིང་པོ་ལས་ཉམས་པ་ཐེག་པ་ལ་ཞུགས་པའི་བྱང་སེམས་སྟོང་པ་ཉིད་ལས་་
སེམས་རྣམ་པར་གཡེངས་པ་རྣམས་ཀྱི་གསུང་དང་དེའི་ལན་བསྟན་པ་ནི། ཁ་ཅིག་ས་པཎ་སོག་་་་
དང་། བུ་སྟོན་སོགས་ཀྱིས་བདེ་གཤེགས་སྙིང་པོ་ཡོད་པར་བཤད་པ་དྲང་དོན་དུ་བཤད་པའི་ཕྱིར། ས་
པཎ་བུ་སྟོན་སོགས་ལས་ཁྱོད་མི་མཁས་སོ་ཞེ་ན། འོ་ན་ཐུབ་པ་བྱམས་པ་སྤྱན་རས་གཟིགས་ཀླུ་སྒྲུབ་
ཐོགས་མེད་སོགས་ཀྱིས་བདེ་གཤེགས་སྙིང་པོ་ངེས་དོན་དུ་བཤད་པའི་ཕྱིར། དེ་དག་བས་ཁྱོད་མི་
མཁས་སོ་ཞེས་པ་མགོ་མཚུངས་རིགས་པ་འཁོར་གསུམ་ཡིན་ནོ། །ང་མཁས་པར་ཁས་མི་ལེན་ས་
པཎ་བུ་སྟོན་སོགས་ལ་ཁྱོད་རྒོལ་བ་ཡིན་ནམ་ཞེ་ན། འོ་ན་ཁོ་བོ་ཅག་ཀྱང་མཁས་པར་ཁས་མི་ལེན།
ཁྱོད་རྒྱལ་བ་སྲས་བཅས་ལ་རྒོལ་བ་ཡིན་ནམ་ཞེས་པ་མགོ་མཚུངས་ཀྱི་རིགས་པ་ཡིན་ནོ། །གཞན་
ཡང་ཆོས་རྗེ་ས་པཎ་བདེ་གཤེགས་སྙིང་པོ་ངེས་དོན་དུ་མི་བཞེད་པར་མ་མཐོང་སྟེ། སྡོམ་གསུམ་རབ་
དབྱེར། དེས་ན་དེ་བཞིན་གཤེགས་པ་ཡི། །སྙིང་པོ་སྤྲོས་བྲལ་ཡིན་པའི་ཕྱིར། །སེམས་ཅན་རྣམས་
ལ་སངས་རྒྱས་དང་། འཁོར་བ་གཉིས་ཀ་འབྱུང་བར་འཐད། །ཅེས་གསུངས། གཞན་ཡང་དེ་ཉིད་
356



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ལས། བདེ་གཤེགས་སྙིང་པོ་དང་། ཆོས་དབྱིངས་དང༌། སེམས་ཀྱི་རང་བཞིན་འོད་གསལ་དང་། དེ་
བཞིན་ཉིད་རྣམས་དོན་གཅིག་པར་ཡང་གསུངས་པའི་ཕྱིར་དང་། དེ་རྣམས་འགྱུར་བ་མེད་པས་
འདུས་མ་བྱས་པར་ཡང་གསུངས་པའི་ཕྱིར་རོ། །དེས་ན་བདེ་གཤེགས་སྙིང་པོ་ལ་འགྱུར་བ་མེད་ཅིང་
སྤྲོས་པ་དང་བྲལ་བའི་དེ་བཞིན་ཉིད་དུ་གསུངས་པས་། འགྱུར་མེད་སྤྲོལ་བྲལ་ཀྱི་དེ་བཞིན་ཉིད་ཡིན་
པའི་ཕྱིར་རོ། །ཆོས་རྗེ་ས་པཎ་གྱི་གྲུབ་མཐའ་སྐྱོང་བ་ཐུགས་ལ་བཏགས་ཏེ། ད་དུང་ས་པཎ་གྱི་གྲུབ་
མཐའ་ཤེས་དགོས་པར་གདའ་ལགས་སོ། །
ཁ་ཅིག་ན་རེ། བུ་སྟོན་རིན་པོ་ཆེ་བདེ་གཤེགས་སྙིང་པོ་རྩ་བ་ནས་མི་བཞེད་གསུངས་ན་ཡང་། དེ་
ནི་བུ་སྟོན་གྱི་གསུང་རབ་རྣམས་མ་མཐོང་བར་ཟད་དོ། ། བུ་སྟོན་པས་ནི་ཕར་ཕྱིན་ཊི་ཀར་སེམས་
ཅན་ལ་བདེ་གཤེགས་སྙིང་པོ་ཡོད་པར་བཤད་ལ་གསལ་རྒྱན་དུ་ནི་མེད་པར་བཤད་དོ། །ཤཱཀྱ་ཐུབ་
པ་དང་བྱམས་པས་འཕེལ་འགྲིབ་མེད་པའི་མདོ་དང་། རྒྱུད་བླར་བདེ་གཤེགས་སྙིང་པོ་དུག་གསུམ་
མངོན་འགྱུར་བག་ལ་ཉལ་དྲི་མ་ཅན་ཚབས་ཆེ་བ་དང༌། སོ་སོའི་སྐྱེ་བོའི་དེ་བཞིན་ཉིད་ཅེས་
གསུངས། བདེ་གཤེགས་སྙིང་པོ་དྲི་མ་ཅི་རིགས་ཀྱིས་དག་ཅིང་། ཅི་རིགས་ཀྱིས་མ་དག་པའི་གནས་
སྐབས་ན་ཆོས་ཉིད་དེ་ལ། བྱང་ཆུབ་སེམས་དཔའི་དེ་བཞིན་ཉིད། ཆོས་ཅན་དེ་ལ་བྱང་ཆུབ་སེམས་
དཔའ་ཞེས་གསུངས། བདེ་གཤེགས་སྙིང་པོ་དྲི་མ་ཐམས་ཅད་ཀྱིས་ཤིན་ཏུ་རྣམ་པར་དག་པའི་
གནས་སྐབས་ལ། ཆོས་ཉིད་དེ་ལ་སངས་རྒྱས་ཀྱི་དེ་བཞིན་ཉིད། ཆོས་ཅན་དེ་ལ་སངས་རྒྱས་ཞེས་
གསུངས། བདེ་གཤེགས་སྙིང་པོ་སེམས་ཅན་བྱང་སེམས་སངས་རྒྱས་ཐམས་ཅད་ལ་ཡོད་ཀྱང་ངོ་བོ་
ལ་བཟང་ངན་འགྱུར་ལྡོག་མེད། དཔེར་ན་ནམ་མཁའ་རྫའི་སྣོད་གསེར་གྱི་སྣོད་ཐམས་ཅད་དུ་སོང་
ཡང་
། ནམ་མཁའི་ངོ་བོ་ལ་བཟང་ངན་འགྱུར་ལྡོག་མེད་ཅེས་གསུངས་སོ། །
འདི་ཉིད་རྒྱས་པར་འཕགས་པ་ཐོགས་མེད་ཀྱིས་མདོ་དང་སྦྱར་ཏེ་རྒྱུད་བླའི་འགྲེལ་པར་གསལ་
བར་བཀོད་དོ། །མདོར་ན་བྱམས་མགོན་ཀྱིས། སོ་སོ་སྐྱེ་འཕགས་རྫོགས་སངས་ཀྱི། །དེ་བཞིན་ཉིད་
དབྱེའི་འཇུག་པ་ལས། །དེ་ཉིད་གཟིགས་པའི་སེམས་ཅན་ལ། །རྒྱལ་བའི་སྙིང་པོ་འདི་བསྟན་ཏོ། །
ཞེས་པ་དང་། མ་དག་མ་དག་དག་པ་དང་། །ཤིན་ཏུ་རྣམ་དག་གོ་རིམ་བཞིན། །སེམས་ཅན་བྱང་
ཆུབ་སེམས་དཔའ་དང་། །དེ་བཞིན་གཤེགས་པ་ཞེས་བརྗོད་དོ། །ཞེས་པ་དང༌། དེ་སྤྱིའི་མཚན་ཉིད་
357



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཉེས་པ་དང༌། །ཡོན་ཏན་མཐར་ཐུག་ཁྱབ་པ་སྟེ། །གཟུགས་ཀྱི་རྣམ་པ་དམན་པར་དང་། །བར་མ་
མཆོག་ལ་ནམ་མཁའ་བཞིན། །ཞེས་དང་། ཇི་ལྟར་སྔར་བཞིན་ ཕྱིས་དེ་བཞིན། །འགྱུར་བ་མེད་
པའི་ཆོས་ཉིད་དོ། །ཞེས་པ་རྣམས་ཀྱིས་བདེ་གཤེགས་སྙིང་པོ་སངས་རྒྱས་ཁོ་ནས་དགོས་ནོར་མ་ཡིན་
ཐམས་ཅད་ཀྱི་སྤྱི་ནོར་ཡིན་ནོ་ཞེས་གསུངས་གདའ་ལགས་སོ། །
ཡང་ཁ་ཅིག་ན་རེ། ལྟ་བ་ཀུན་མཁྱེན་མ་ཤེས་ཀྱང་བཟོད། སྤྱོད་པ་གལ་ཆེ་གསུངས། འོ་ན་མུ་
སྟེགས་གཅེར་བུ་པ་སོགས་སྤྱོད་པ་ཞིབ་པོ་པས། དེའི་རྗེས་སུ་ཞུགས་ཤིག ནང་པ་སངས་རྒྱས་པ་ནི་
ལྟ་བ་རྣམ་པར་དག་པས་ཁྱད་པར་དུ་བྱས་པ་ཡིན་ཏེ། བཅོམ་ལྡན་འདས་ཀྱིས། ཚུལ་ཁྲིམས་ལས་
ནི་ཉམས་བླའི། །ལྟ་ལས་ནམ་ཡང་ཉམས་མི་བྱ། ཞེས་དང་། ཚུལ་ཁྲིམས་ཀྱིས་ནི་བདེ་འགྲོར་འགྲོ། །
ལྟ་བས་གོ་འཕང་མཆོག་ཏུ་འགྱུར། །ཞེས་དང་། འཕགས་པ་ཀླུ་སྒྲུབ་ཀྱིས་ཀྱང་། གལ་ཏེ་མཐོ་རིས་
ཐར་པ་མངོན་བཞེད་ན། །ཡང་དག་ལྟ་བ་གོམས་པ་ཉིད་དུ་མཛོད། །གང་ཟག་ལོག་པར་ལྟ་བས་་་་་་
དགེ་སྤྱོད་ཀྱང་། །ཐམས་ཅད་རྣམ་པར་སྨིན་པ་མི་བཟད་ལྡན། །ཞེས་གསུངས་ལ། འདི་ནི་རིམ་པ་
ཅན་གྱི་རྒྱན་ཡིན་ཏེ། མཐོ་རིས་ཐོབ་པར་འདོད་ན་འཇིག་རྟེན་པའི་ཡང་དག་པའི་ལྟ་བ་དང། ཐར་
པ་ཐོབ་པར་བཞེད་ན་འཇིག་རྟེན་ལས་འདས་པའི་ཡང་དག་པའི་ལྟ་བ་ལ་གོམས་པར་གྱིས་ཤིག་་་་
བའི་དོན་ཏེ། ཆེད་དུ་བརྗོད་པའི་ཚོམས་ལས་ཀྱང་། འཇིག་རྟེན་པ་ཡི་ཡང་དག་བལྟ། །ཆེན་པོ་
སུ་ལ་ཡོད་གྱུར་པ། །དེ་ནི་ཚེ་རབས་སྟོང་དུ་ཡང་། །ངན་འགྲོར་འགྲོ་བར་མི་འགྱུར་རོ། ། ཞེས་
གསུངས་སོ། །འཇིག་རྟེན་པའི་ཡང་དག་པའི་ལྟ་བ་གང་ཞེ་ན། བཀའ་དང་པོ་ནས་བཤད་པའི་ལས་
འབྲས་བསླུ་མེད་བདེན་པ་ལྟ་ཡུལ། དེ་རྟོགས་པའི་ཤེས་རབ་ལྟ་བ་ཡིན་ནོ། །མདོ་ལས་ཀྱང་། ལུས་
ཅན་དག་གི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །
འབྲས་བུ་ཉིད་དུ་སྨིན་པར་འགྱུར། །ཞེས་པས་གྲུབ་པོ། །འཇིག་རྟེན་ལས་འདས་པའི་ལྟ་བ་གང་ཞེ་
ན་འདི་ལ་གཉིས་བཀའ་བར་བ་ནས་གསུངས་པའི་ཀུན་རྫོབ་རྟེན་ཅིང་འབྲེལ་འབྱུང་གི་ཆོས་ཐམས་
ཅད་དོན་དམ་པར་བདེན་པ་མེད་པ་ལྟ་ཡུལ། དེ་རྟོགས་པའི་ཤེས་རབ་ལྟ་བ་ཡིན་ནོ། །གཉིས་པ་
བཀའ་ཐ་མ་ནས་བཤད་པའི་སྐྱེ་འཇིག་མེད་པའི་ཆོས་ཀྱི་དབྱིངས་རང་བཞིན་འོད་གསལ་བ་ལྟ་་་་་
ཡུལ། དེ་རྟོགས་པའི་ཤེས་རབ་ལྟ་བ་ཡིན་ནོ། །ལྟ་བ་འདི་རྣམས་གཅིག་ཐོག་ཏུ་གཅིག་སྣོན་པ་
358



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ལགས་སོ། །ཞེས་གོང་དུ་བཤད་ནའང་། ངེས་པ་ཐོབ་པར་བྱ་བའི་ཕྱིར་འདིར་རྒྱས་པར་བཤད་པའོ།།
མདོར་ན་ལྟ་བ་གལ་ཆེ་ཞེས་པའི་དོན་ཏེ། ཡང་ཁ་ཅིག་ན་རེ། ད་ལྟ་མ་ཤེས་ཀྱང་བཟོད། ད་བཟང་
བོ་གཅིག་ཤེས་དུས་གཅིག་འོན་དེ་དུས་ལྟ་བ་ཡིན་ནོ་གསུང་ངོ༌། །དེ་ནི་རྒྱུ་མེད་ཀྱི་འབྲས་བུ་འདོད་
པ་ཡིན་ནོ། །དེའི་རྒྱུ་མཚན་ཡང་ལྟ་སྒོམ་སྤྱོད་པ་མཚན་ཉིད་པ། ས་དང་པོ་ཐོབ་ནས་འོང་བར་བཤད་
ནའང་། ད་ལྟ་ནས་ལྟ་སྒོམ་སྤྱོད་པ་རྗེས་མཐུན་པར་རྒྱུར་དགོས་པའི་ཕྱིར་། ཚོགས་ལམ་སྦྱོར་ལམ་
ལམ་བདེན་མཚན་ཉིད་པ་མིན་ཡང་རྗེས་མཐུན་ཡིན་ལ། ཚོགས་སྦྱོར་ཀྱི་ལམ་མེད་པར་མཐོང་སྒོམ་
གྱི་ལམ་མི་འབྱུང་བའི་ཕྱིར་རོ། །མདོ་དགོངས་འགྲེལ་ལས། འདྲེས་པའི་ཆོས་ལ་དམིགས་ པའི་ ཞི་
གནས་དང་ལྷག་མཐོང་དེ་གང་རྟོགས་ནས་གང་ལ་ཐོབ་པ་ལགས། ཞེས་བྱམས་པས་ཞུས་པ་དང་།
བཀའ་སྩལ་པ། ས་དང་པོ་རབ་ཏུ་དགའ་བ་ལ་རྟོགས་ནས་ས་གསུམ་པ་ལ་ཐོབ་པ་ཡིན་ལ། དེ་ལྟ་མོད་
ཀྱི་བྱང་ཆུབ་སེམས་དཔའ་ལས་དང་པོ་པས་ཀྱང་དེ་ལ་རྗེས་སུ་བསླབ་ཅིང་ཡིད་ལ་བྱ་བ་མི་གཏང་་་་
བར་བསླབ་པར་བྱའོ། །ཞེས་གསུངས། ད་བཟང་བོ་གཅིག་ཤེས་ཡོང་བྱས་ནས་ད་ལྟ་བཞག་པས་
ཆོག་པ་ཨེ་ཡིན་གསུང་འདི་ལ་ལྟོས། ཞེས་བདག་གི་བླ་མ་མཁས་གྲུབ་ལྷ་དབང་བློས་གསུང་ངོ༌། །
ཡང་ཁ་ཅིག་ན་རེ། གྲུབ་མཐའི་ཁ་འཛིན་དགོས་པ་མེད་དེ། ཕ་དམ་པའི་གསུང་གིས་གྲུབ་
མཐའི་ཁ་འཛིན་མ་བྱེད་དིང་རི་བ་ཞེས་གསུངས་སོ་ཟེར་རོ། །འདི་རང་ཚིག་འགལ་ཏེ། གྲུབ་མཐའི་
ཁ་འཛིན་མ་བྱེད་ཟེར་བཞིན་དུ་ཕ་དམ་པའི་གྲུབ་མཐའི་རྗེས་སུ་འཇུག་པའི་ཕྱིར་རོ། །འདི་ནི་གྲུབ་
མཐའི་རང་ངོ་མ་ཤེས་སོ། ། གྲུབ་མཐའ་ལ་གནས་པ་དོན་གྱི་གྲུབ་མཐའ་དང་། ངེས་པ་བློའི་གྲུབ་
མཐའ། རྗོད་པའང་སྒྲའི་གྲུབ་མཐའ་ གསུམ་ཡོད་དེ། གོ་ རིམ་ བཞིན་དུ་བདེན་ གཉིས་དང་ བདེན་
གཉིས་རྟོགས་པའི་ཤེས་རབ་དང་། དེ་དག་རྗོད་པའི་སྒྲ་ལ་རིམ་བཞིན་ཟེར་རོ། །དེས་ན་ཆགས་སྡང་
སྒྲོ་སྐུར་གྱི་གཞིར་འགྲོ་བའི་གྲུབ་མཐའ་ཁ་འཛིན་མ་བྱེད། ཞེས་པ་དམ་པའི་དགོངས་པ་ཡིན་ནོ། །
ཡང་ཁ་ཅིག་ན་རེ། རང་ཉིད་ཀྱིས་མ་ཐོས་པ་དང་མ་མཐོང་བ་རྒྱུ་མཚན་དུ་བྱས་ནས་བདེ་
གཤེགས་སྙིང་པོའི་གྲུབ་མཐའ་འདི་སྔར་མ་བྱུང་། དུས་ཕྱིས་ཇོ་ནང་པའི་ལྟ་བ་ཡིན་ནོ་འདི་མི་བདེན་
ཅེས་ཟེར་རོ། །འདི་ལ་མགོ་མཚུངས་ཀྱི་ལན་ནི། སྔོན་དང་པོ་བོད་དུ་ཆོས་མ་བྱུང་བའི་ཕྱིར་ཕྱིས་ཆོས་
བྱུང་བ་ཡང་མི་བདེན་ནམ་ཞེས་བྱའོ། །ཡང་བདེ་གཤེགས་སྙིང་པོའི་གྲུབ་མཐའ་བོད་དུ་སྔར་མ་བྱུང་
359



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བ་ཡང་མི་རིགས་ཏེ། བཀའ་ཐ་མ་དང་དེའི་དགོངས་འགྲེལ་གྱི་བསྟན་བཅོས་བོད་དུ་བསྒྱུར་བའི་ལོ་
པཎ་བཀའ་དྲིན་ཅན་དུ་མ་བྱུང་བའི་ཕྱིར་རོ། །རྗེ་ཕག་མོ་གྲུབ་པ་དང་། ཆོས་ཀྱི་རྗེ་ཀརྨ་རང་བྱུང་རྡོ་
རྗེ་དང་། ཆོས་རྗེ་འཛིམས་པ་ཆེན་པོ་དང༌། རྗེ་ཕུ་རི་བ་ཀུན་དགའ་རྒྱལ་མཚན་དང༌། གཞན་ཡང་རྒྱ་
བོད་ཀྱི་མཁས་གྲུབ་དུ་མའི་ལེགས་བཤད་དུ་མ་ལས་གསལ་བར་གསུངས་པའི་ཕྱིར་རོ། །འོན་ཀྱང་
གྲུབ་མཐའི་ཁ་འཛིན་བྱས་ནས་ཆགས་སྡང་དུ་སོང་གི་དོགས་ནས། ད་ལྟ་ཐུབ་པའི་གྲུབ་མཐའ་འཛིན་
པ་དང་རྗེས་འཇུག་ཉུང་བར་གདའ་ལགས་སོ། །
ཡང་ཁ་ཅིག་ན་རེ། གྲུབ་མཐའ་གཤགས་རལ་དང་བདེན་རྫུན་ལུང་རིགས་ཀྱིས་གཏན་ལ་ཕབ་
པའི་ཚེ། བུ་དོལ་གཉིས་ཀྱིས་གཏན་ལ་མ་ཕེབ་པ་དེ་ཁྱོད་ཀྱིས་གཏན་ལ་ཕེབ་འོང་ཟེར་ནས་བསམ་
ཆུང་ཤེས་ཆུང་འགའ་ཞིག་གིས་ཁྱད་དུ་བསད་ནས། རང་ཉིད་མི་ཉན་གྱི་སྟེང་དུ་གཞན་ཡང་དད་པ་
བཟློག་པར་བྱེད་དོ། །འདི་ནི་བདུད་ཀྱི་ཚིག་ཡིན་ཞིང་ཧ་ཅང་མི་རིགས་པར་མཐོང་ངོ་། །ཐོག་མར་
མགོ་མཚུངས་ཀྱི་ལན་ནི། འདས་པའི་སངས་རྒྱས་ཐབས་མཁས་ལ་ཐུགས་རྗེ་ཆེ་བ་གྲངས་མེད་
གཞལ་དུ་མེད་པ་མཐའ་ཡས་པ་བྱོན་ཡང༌། དམུ་རྒོད་གདུལ་དཀའི་སེམས་ཅན་ཐམས་ཅད་སྨིན་
གྲོལ་ལ་འགོད་པར་མ་ནུས་པའི་ཕྱིར་དང་། ཆོས་བྱེད་མཁན་རྣམས་ཀྱིས་སེམས་ཅན་སུ་ཡང་སྨིན་
ཅིང་གྲོལ་བར་མི་འགྱུར་རམ། སངས་རྒྱས་གྲངས་མེད་དེ་ཙམ་གྱིས་མ་ཐུལ་བ་གཅིག་ད་སུས་ཐུལ་
བྱས་ནས་དེ་ཀ་ལ་འཇོག་གམ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ་དེའི་ཆེད་
དུ་ཚོགས་གཉིས་མི་གསོག་གམ། རིམ་གཉིས་མི་སྒོམ་མམ། སྦྱིན་སོགས་ཕར་ཕྱིར་རྣམས་ལ་མི་
འཇུག་གམ། དཀར་བོ་དགེ་བཅུ་མི་སྒྲུབ་བམ། ཐོས་བསམ་སྒོམ་གསུམ་མི་བྱེད་དམ། ཁྱོད་ལ་དེ་
ཡིས་ཆོག་ཀྱང་ངེད་ལ་དེའི་མི་ཆོག་གོ། དེ་ལ་ཐེག་པ་ཆེན་པོ་པ་སེམས་ཅན་རྣམས་ལ་སྙིང་རྗེས་ཀུན་
ནས་བསླང་སྟེ། ཅི་ནུས་ཅི་ལྕོགས་ཀྱིས་མི་དགེ་བ་བཅུ་ཡི་གནས་ནི་བསླང་ནས་དགེ་བ་བཅུ་ལ་འགོད་
པར་བྱེད་དོ། །ཀུན་མཁྱེན་དོལ་བུ་པས་ཀྱང་། སེམས་ཅན་ཐམས་ཅད་ཡང་དག་པའི་ལྟ་བ་ལ་འགོད་
པར་མ་ནུས་ཀྱང་། སེམས་ཅན་མང་བོ་ཡང་དག་པའི་ལྟ་བ་ལ་བཀོད། དེའི་ཕྱིར་ཁོ་བོ་ཅག་ཀྱང་
སེམས་ཅན་ཐམས་ཅད་ཡང་དག་པའི་ལྟ་བ་ལ་འགོད་པར་མི་ནུས་ཀྱང༌། སེམས་ཅན་རེ་རེ་ཙམ་ཡང་
ལོག་པའི་ལྟ་བ་ཆོས་སྤང་གི་སྒྲིབ་པ་ཚབས་ཆེ་བ་ལས་བཟློག་ན་ཅི་མ་རུང་སྙམ་དུ། མདོ་རྒྱུད་བསྟན་
360



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའི་རབ་གསལ།
བཅོས་རྣམ་དག་ལས་ཡང་དག་པའི་ལྟ་བའི་གཞི་ལམ་འབྲས་བུ་ཟུང་འཇུག་སྟོན་པའི་བཀའ་བསྡུ་ལྔ་
པ་འདི་སྟོན་པ་ལ་སྤྲོ་བར་གྱུར་ཏོ། །
ཡང་ཁ་ཅིག་ན་རེ། དབུ་མ་ཐལ་འགྱུར་བ་ལ་ཁས་ལེན་གང་ཡང་མེད་པའི་ཕྱིར་དེ་ལྟ་བའི་
མཐར་ཐུག་སྐྱོན་མེད་ཡིན་ཏེ། ང་ལ་དམ་བཅའ་མེད་པས་ན། ང་ནི་སྐྱོན་མེད་ཁོ་ན་ཡིན། །ཞེས་
གསུངས་སོ་ཞེས་ཟེར་རོ། །དེ་ནི་བདེན་དངོས་ཁས་ལེན་པའི་དམ་བཅའ་མེད་པས་དངོས་སྨྲ་བ་ལ་
བཏང་བའི་སྐྱོན་ཁོ་བོ་ལ་མེད་ལ་ཞེས་པ་ཡིན་ནོ། །དེ་ལྟ་བ་མིན་པར་ཁས་ལེན་དང་དམ་བཅའ་གང་
ཡང་མེད་ན། ང་ལ་དམ་བཅའ་མེད་པར་ཁས་བླངས་པ་དང་། ང་ནི་སྐྱོན་མེད་ཁོ་ན་ཡིན་ཞེས་དམ་
བཅའ་དང་འགལ་བ་ཇི་ལྟར་ཡེང་ (སྤང༌། སྨྲ་བཅད་ལ་ཡོད་ན་ང་སྨྲ་བཅད་ལ་ཡོད་དོ་ཞེས་ཀྱང་སྨྲ་
མི་རུང་ངོ༌། །དེ་བཞིན་དུ་ཁས་ལེན་གང་ཡང་མེད་ན་ང་སྐྱོན་མེད་ཁོ་ནའོ་ཞེས་ཀྱང་ཁས་བླང་དུ་མི་
རུང་ངོ༌། །
ཡང་ཁ་ཅིག་ན་རེ། ཁྱོད་ཀྱི་བདེ་གཤེགས་སྙིང་པོ་དང༌། དོན་དམ་ཆོས་སྐུ་རྟག་པ་ཡིན་ན།
སྒོམ་པའི་དུས་སུ་ཡང་རྟག་པ་ཡིན་སྙམ་དུ་བསྒོམ་དགོས་ཟེར་རོ། །འོ་ན་ཁྱོད་རྟག་པའང་མིན་ཆད་
པའང་མིན་སྤྲོས་བྲལ་འདོད་པ་རྣམས་ཀྱང་དེ་ལྟར་ཡིན་ནོ་སྙམ་དུ་བསྒོམ་དགོས་པར་འགྱུར་རོ། །
ཡང་ཁ་ཅིག་ན་རེ། བདེ་གཤེགས་སྙིང་པོ་དང་དོན་དམ་ཆོས་སྐུ་ཡོད་ན་དོན་དམ་པར་སྤྲོས་བྲལ་
ཡིན་པ་དང་འགལ་ལོ་ཟེར་རོ། །དེ་ནི་མི་འགལ་ཏེ་དོན་དམ་པར་སྤྲོས་པ་མེད་པ་ཡོད་ལ། བདེ་
གཤེགས་སྙིང་པོ་དང་དོན་དམ་ཆོས་སྐུ་ཡོད་པའི་རྒྱུ་མཚན་ཡང་དོན་དམ་པར་སྤྲོས་པ་མེད་པར་ཡོད་
པའི་ཕྱིར་རོ། །ཅི་སྟེ་ཁྱེད་ལྟར་གྱི་དོན་དམ་པར་སྤྲོས་པ་མེད་པ་དེ་ཡང་མེད་ན་དོན་དམ་པར་སྤྲོས་པ་
ཡོད་པར་འགྱུར་ཏེ། དཔལ་ལྡན་ཆོས་ཀྱི་གྲགས་པས། ཤིང་ཞིག་པ་ཞིག་ན་ཤིང་མཐོང་བར་འགྱུར་
རོ་ཞེས་གསུངས་ལ། དགག་པ་གཉིས་ཀྱི་རྣལ་ལ་གོ་བའི་ཕྱིར་རོ་ཞེས་ཀྱང་གསུངས་སོ། །དེ་བཞིན་
དུ་བདག་མེད་པ་མེད་ན་བདག་ཡོད་པར་འགྱུར་རོ། །
ཡང་བཀའ་ཐ་མ་ངེས་དོན་དུ་བཞེད་པ་ཁ་ཅིག་སེམས་ཅན་གྱི་བདེ་གཤེགས་སྙིང་པོ་དག་་་་་་
གཉིས་ལྡན་ཡིན་ཏེ། དབྱིངས་རང་བཞིན་གྱིས་རྣམ་པར་དག་པ་ལ་སྤང་བྱ་གློ་བུར་གྱི་དྲི་མས་གདོད་
མ་ནས་དག་པའི་ཕྱིར། ཞེས་གསུངས་སོ། ། འདི་ནི་གཉིས་ཡོད་པའི་སྒྲུབ་བྱེད་དུ་གཅིག་ཡོད་པ་
361



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ། །
འགོད་པ་དང་མཚུངས་ཏེ། རང་བཞིན་རྣམ་དག་དང་དྲི་མས་གདོད་ནས་དག་པ་ལ་ཁྱད་པར་ཅུང་
ཟད་ཀྱང་མེད་པའི་ཕྱིར་རོ། ། དེ་ལྟར་ན་གློ་བུར་གྱི་དྲི་མ་ཐམས་ཅད་ཀྱང་དག་པ་གཉིས་ལྡན་དུ་
འགྱུར་ཏེ། ཆོས་གང་ཡང་དབྱིངས་རང་བཞིན་གྱིས་རྣམ་པར་དག་པའམ། གློ་བུར་གྱི་དྲི་མས་གདོད་
མ་ནས་མ་དག་པའི་ཆོས་དེ་མེད་པའི་ཕྱིར་རོ། །གཞན་ཡང་། དག་དང་ཉོན་མོངས་དང་ལྡན་ཕྱིར། །
ཀུན་ནས་ཉོན་མོངས་མེད་དག་ཕྱིར། །ཞེས་དང་། མ་དག་མ་དག་དག་པ་དང་། ཤིན་ཏུ་ རྣམ་ དག་ གོ་
རིམ་བཞིན། །ཞེས་པའི་ལུང་དང་འགལ་ལོ། །དེ་སྐད་སྨྲས་པ་ལ། ལུང་དེ་དང་མི་འགལ་ཏེ། ངེད་ནི་
སེམས་ཅན་གྱི་བདེ་གཤེགས་སྙིང་པོ་དེ་ངོ་བོ་དག་པ་གཉིས་ལྡན་དུ་འདོད་ཀྱང་། སེམས་ཅན་ལ་
ལྟོས་ནས་དག་པ་གཉིས་ལྡན་མ་ཡིན་ནོ་ཟེར་རོ། ། འོ་ན་སེམས་ཅན་ལ་ལྟོས་ནས་ཀྱང་དག་པ་
གཉིས་ ལྡན་དུ་འགྱུར་ཏེ། སེམས་ཅན་ལ་ལྟོས་ནས་ཀྱང་དབྱིངས་རང་བཞིན་གྱིས་རྣམ་ པར་ དག་ པ་
ལ་གློ་བུར་གྱི་དྲི་མས་གདོད་མ་ནས་དག་པའི་ཕྱིར་རོ། །ཁྱབ་བསལ་[གསལ)ཁས་བླངས་རྟགས་
གྲུབ་སྟེ། ཆོས་གང་ཆོས་སུ་ལ་ལྟོས་ནས་ཀྱང་དབྱིངས་རང་བཞིན་གྱིས་མ་དག་པ་དང་། དྲི་མ་
གདོད་ནས་མ་དག་པ་མེད་པའི་ཕྱིར་རོ། །ཡོད་ན་སུ་ཞིག་ཡིན་སྨོས་ཤིག །
ཡང་ཁ་ཅིག་ན་རེ། ཡོད་ཅེས་བྱ་བ་འདི་ནི་མཐའ་གཅིག་གོ། མེད་ཅེས་བྱ་བ་འདི་ནི་མཐའ་
གཅིག་གོ། ཞེས་གསུངས་པའི་ཕྱིར་རོ། །བདེ་གཤེགས་སྙིང་པོ་དང་དོན་དམ་ཆོས་སྐུ་དོན་དམ་པར་
ཡོད་པ་མཐའ་གཅིག་ཏུ་ལྷུང་བ་ཡིན་ནོ། །ཞེས་ཟེར་རོ། །གསོན་ཅིག་དེའི་དོན་ནི་འདི་ཡིན་ཏེ། ཆོས་
གང་ཡང་དོན་དམ་པར་མེད་པར་ཁས་བླངས་ན་མཐའ་གཅིག་ཏུ་ལྷུང་སྟེ། དོན་དམ་གྱི་ཆོས་ཐམས་
ཅད་དོན་དམ་པར་ཡོད་པའི་ཕྱིར་རོ། ། ཆོས་ཐམས་ཅད་དོན་དམ་པར་ཡོད་པར་ཁས་བླངས་ན་
མཐའ་གཅིག་ཏུ་ལྷུང་སྟེ། ཀུན་རྫོབ་ཀྱི་ཆོས་རྣམས་དོན་དམ་པར་མེད་པའི་ཕྱིར་རོ། །དེ་བཞིན་དུ་
དོན་དམ་གྱི་ཆོས་ཐམས་ཅད་ཀུན་རྫོབ་ཏུ་ཡོད་པར་ཁས་བླངས་ན་མཐའ་གཅིག་ཏུ་ལྷུང་སྟེ། དོན་
དམ་གྱི་ཆོས་ཀུན་རྫོབ་ཏུ་མེད་པའི་ཕྱིར་རོ། །ཆོས་གང་ཡང་ཀུན་རྫོབ་ཏུ་མེད་པར་ཁས་བླངས་ན་
མཐའ་གཅིག་ཏུ་ལྷུང་སྟེ། ཀུན་རྫོབ་ཀྱི་ཆོས་ཐམས་ཅད་ཀུན་རྫོབ་ཏུ་ཡོད་པའི་ཕྱིར་རོ། ། དེ་ལྟར་ན་
འོག་ནས་འབྱུང་བའི་བདེན་གཉིས་རྣམ་དབྱེ་མ་ཤེས་པའི་ཉེས་དམིགས་དང་། ཤེས་པའི་ཕན་ཡོན་
གྱི་ལུང་འདི་ཡང་བླང་བར་བྱའོ། །འདི་ཡི་རིགས་པས་བྱམས་མགོན་གྱི་མདོ་སྡེའི་རྒྱན་དུ། དེའི་ཕྱིར་
362



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
སངས་རྒྱས་ཡོད་མིན་ཞིང་། །མེད་པར་ཡང་ནི་མི་བརྗོད་དོ། ། ཞེས་གསུངས་པའང་དོན་དེ་ལ་
དགོངས་པར་ཤེས་དགོས་སོ། །དེ་ལྟ་མིན་ན་རྒྱུད་བླ་དང་འགལ་ལོ། ། འདིར་སྨྲས་པ།
བློ་ངན་སྨྲ་བའི་རྒྱུ་སྐར་མང་ན་ཡང་། །
ངེས་དོན་ཟབ་མོའི་པད་ཚལ་རྒྱས་མི་ནུས། །
ལྟ་ངན་མུན་ནག་ཐིབས་ཆེན་སེལ་མི་ནུས། །
སངས་རྒྱས་བསྟན་པའི་ས་གཞི་གསལ་མི་ནུས། །
བཀའ་བསྡུ་ལྔ་པའི་ཉིན་བྱེད་གཅིག་པུ་ཡིས། །
སངས་རྒྱས་བསྟན་པའི་ས་གཞི་གསལ་བ་དང༌། །
ངེས་དོན་ཟབ་མོའི་པད་ཚལ་རྒྱས་པ་དང་། །
ལྟ་ངན་མུན་ནག་སེལ་བ་མཉམ་དུ་བྱས། །
ཞེས་པ་བར་སྐབས་ཀྱི་ཚིགས་སུ་བཅད་པའོ། །
ཡང་ཁ་ཅིག་ན་རེ། ཀླུ་སྒྲུབ་ཀྱི། དབུ་མ་རྩ་ཤེར། རྟག་པ་མེད་པ་ཆད་མེད་པ། །ཞེས་སངས་
རྒྱས་ཀྱི་བསྟོད་པར་བྱུང་བས་རྟག་བརྟན་ཞི་བ་གཡུང་དྲུང་གི་སངས་རྒྱས་མེད་དོ་ཞེས་གསུང་ངོ༌། །
དེའི་དོན་ནི་འདི་ཡིན་ཏེ། རྟེན་འབྲེལ་གྱི་ཆོས་རྣམས་རྟག་ཆད་མེད་པར་གསུངས་པ་ཡིན་ལ། དེ་ལྟ་
མིན་པར་འཕགས་པ་ཀླུ་སྒྲུབ་རྟག་བརྟན་གཡུང་དྲུང་གི་སངས་རྒྱས་མི་བཞེད་ན། ཤེས་རབ་བརྒྱ་པར།
གཡུང་དྲུང་མཆོག་གི་གོ་འཕང་མཆོག །ལེགས་པའི་གཞི་ལ་མ་འབད་ན། །མཐོང་དང་མ་མཐོང་ཕུན་
ཚོགས་རྣམས། །ཆུ་ཡི་ཆུ་བུར་བཞིན་དུ་གཡའ། །ཞེས་དང་། དབུ་མ་བསྟོད་པར། རྟག་ཅིང་བརྟན་ལ་
ཞི་བའི། །ཁྱོད་ཀྱི་རང་བཞིན་ཆོས་ཀྱི་སྐུ། །དངོས་སུ་འགལ་བ་ཇི་ལྟར་སྤོང༌། །ཀླུ་སྒྲུབ་ལ་སྐུར་བ་མི་
འདེབས་པར་ཞུ། །
ཡང་ཁ་ཅིག་ན་རེ། ཆོས་སྐུ་རྟག་པར་བལྟས་ནས་རྟག་ལྟར་འགྱུར་རོ། །ཞེས་གསུངས་སོ། །དེ་
ཡང་རྟག་ལྟ་དང་ཆད་ལྟར་བཤད་པ་ནི་མུ་སྟེགས་པ་རྣམས་གང་ཟག་གི་བདག་གཞི་མ་གྲུབ་པ་་་་་་
རྟག་པར་འདོད་པ་དང་། དབང་ཕྱུག་ཚངས་པ་སོགས་མི་རྟག་པ་རྣམས་རྟག་པར་ལྟ་བ་ལ་རྟག་ལྟ་
ཟེར་ཞིང༌། རྒྱང་འཕེན་པ་སྐྱེ་བ་སྔ་ཕྱི་ལས་འབྲས་སོགས་ཡོད་པ་ལ་མེད་པར་ལྟ་བས་ཆད་ལྟ་ཟེར་
363



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བ་ཡིན་གྱི། མི་རྟག་པ་ལ་མི་རྟག་པར་ལྟ་བ་དང་། རྟག་པ་ལ་རྟག་པར་ལྟ་བ་ཆད་ལྟ་དང་རྟག་ལྟར་
འགྲོ་བ་མདོ་གང་ནས་བཤད་རྒྱུད་གང་ནས་གསུང་། བསྟན་བཅོས་གང་ནས་ཟིན། རིགས་པ་གང་
གིས་གྲུབ་ཞེས་ཞུས་པ་དང་། མདོ་སྡེ་ཟབ་མོ་བལྟ་བའི་སྐལ་བ་མེད། རྒྱུད་སྡེ་ལྟ་སྨོས་ཀྱང་ཅི་འཚལ།
བསྟན་བཅོས་རང་འདོད་ཕུན་ཚོགས་ཀྱི་བསྟན་བཅོས་ནས་ཟིན། རིགས་པ་མུ་སྟེགས་ཀྱི་རིགས་
པས་གྲུབ་ཅེས་སྨྲས་སོ། །
ཡང་ཁ་ཅིག་ན་རེ། སྐྱེ་འཇིག་མེད་པར་ལྷུན་གྱིས་གྲུབ་པའི། སངས་རྒྱས་ཡོད་ལ་རྟག་པའི་
སངས་རྒྱས་མེད་ཅེས་གསུང་ངོ་། །འདི་ནི་ཚ་ཞིང་བསྲེག་པ་ཡོད་མེ་མེད། བརླན་ཞིང་གཤེར་བ་ཡོད་
ཆུ་མེད་ཅེས་སྨྲ་བ་དང་མཚུངས་ཏེ། ཆོས་གང་ཞིག་སྐྱེ་འཇིག་མེད་པ་དེ་རྟག་པའི་མཚན་ཉིད་ཡིན་
པར་ལུང་རིགས་ཀྱིས་གྲུབ་པའི་ཕྱིར་རོ། །
ཡང་ཁ་ཅིག་རྟག་པའི་སངས་རྒྱས་ཡོད་པར་འདོད་པ་ནི་ཉུང་ལ། མེད་པར་འདོད་པ་ནི་མང་
བས་མང་བའི་རྗེས་སུ་འབྲང་ཟེར་རོ། །འོ་ན་འཇིག་རྟེན་ན་ཆོས་བཞིན་བྱེད་པ་ནི་ཉུང་ལ། མི་བྱེད་
པ་ནི་མང་བས་དེའི་རྗེས་སུ་འཇུག་དགོས་པར་འགྱུར་རོ། ། །
ཡང་ཁ་ཅིག་ན་རེ། རྟག་པའི་སངས་རྒྱས་མེད་པར་འདོད་པའི་གང་ཟག་མང་པོ་ལ་འགྲོ་དོན་
བྱུང་བུ་སློབ་མང་། མངོན་ཤེས་མངའ་བའང་བྱུང་ཚེ་རིང་བའང་བྱུང་། ནམ་མཁའ་ལ་འཕུར་བའང་
བྱུང་དེའི་ཕྱིར་དེ་རྣམས་ཀྱི་རྗེས་སུ་འབྲང་གསུང་ངོ༌། ། འོ་ན་སངས་རྒྱས་མྱ་ངན་ལས་འདས་ནས།
དགེ་སློང་ལྷ་ཆེན་པོ་པས་འཁོར་འདུས་པ་ཆེ་བ་མ་བྱུང་ཞེས་གྲགས་པས་དེའི་རྗེས་སུ་འཇུག་དགོས་་་་
པར་འགྱུར་རོ། །མུ་སྟེགས་པ་ཅི་རིགས་རླུང་བུམ་པ་ཅན་གྱི་ནུས་པས་ཚེ་རིང་བ་དང་། གཞན་ཡང་
ཟག་བཅས་ཀྱི་མངོན་ཤེས་དང་ནམ་མཁའ་ལ་འཕུར་བ་དང་དཀྱིལ་འཁོར་བྲི་བ་དང་། རྡུལ་གྱི་མེ་
འདོན་པ་སོགས་བྱེད་ནུས་པ་ཡོད་པའི་ཕྱིར་དེ་རྣམས་ཀྱི་རྗེས་སུ་འཇུག་པར་རིགས་སོ། ། ན་
ཡང་ཁ་ཅིག་ན་རེ། རྟག་པའི་སངས་རྒྱས་ཡོད་ན་སེམས་ཅན་ལ་ཡོད་དགོས་ལ། སེམས་ཅན་
ལ་སངས་རྒྱས་ཡོད་ན་དེ་ཀས་ཆོག་མོད་ལམ་ལ་འབད་ནས་ཅི་བྱེད་ཟེར་རོ། །དེའི་ལན་ནི་སེམས་
ཅན་སངས་རྒྱས་ཡིན་ཞེས་ཟེར་བ་རྣམས་ལ་ཁྱེད་དང་ཁོ་བོ་གཉིས་ཀ་དྲིལ་ནས་སྐྱོན་དེ་གཏོང་གི་་་་
རེད། ཡིན་པར་མི་སྨྲ་བར་ཡོད་པར་སྨྲ་བ་ལ་ས་འོག་ན་གཏེར་ཡོད་པས་མི་ཆོག་གཏེར་དེ་མངོན་དུ་
364



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
གྱུར་ནས་དོན་བྱེད་པ་ལ། ས་རྐོ་བའི་ལས་རྣམས་བྱེད་དགོས་ཞེས་མདོ་ལས་དཔེ་དོན་སྦྱར་ཏེ་བཤད།
སོར་ཕྲེང་གི་མདོར་ཡང་། འོ་མ་བསྲུབ་པ་ལས་ཆུ་མི་བསྲུབ་པ་ཅིའི་ཕྱིར་ན། ཆུ་ལ་རྫས་མེད་པའི་
ཕྱིར་ཞེས་དཔེ་དོན་སྦྱར་ཏེ་གསུངས་པའི་ཕྱིར་སེམས་ཅན་ལ་སངས་རྒྱས་མེད་ན་ལམ་ལ་འབད་པ་
དོན་མེད་དུ་འགྱུར་ཞིང་། སེམས་ཅན་ལ་སངས་རྒྱས་ཡོད་པ་ཉིད་ཀྱི་ཕྱིར་མངོན་དུ་མ་གྱུར་པ་མངོན་
དུ་བྱ་བའི་ཕྱིར། ལམ་ཚོགས་གཉིས་སོགས་པ་ལ་ཤིན་ཏུ་འབད་དགོས་སོ། །དེས་ན་བོད་དུ་གྲུབ་
མཐའ་གསུམ་བྱུང་བའི་ནང་ནས་སེམས་ཅན་སངས་རྒྱས་ཡིན་པ་དང་། སེམས་ཅན་ལ་སངས་རྒྱས་
མེད་སྨྲ་པར་འདོད་པ་དོར་བར་བྱའོ། ། །
གསུམ་པ་སེམས་ཅན་ལ་སངས་རྒྱས་ཡོད་པ་སེམས་ཅན་སངས་རྒྱས་མིན་ཞེས་སྨྲ་བ་བླང་བར་
བྱའོ། །སེམས་ཅན་ལ་སངས་རྒྱས་ཡོད་པ་ཡང་ངོ་བོ་ཉིད་སྐུ་ཡོད་པ་ཡིན་གྱི་གཟུགས་སྐུ་མེད་དེ། ཆོས་
སྐུ་འདུས་མ་བྱས་གཟུགས་སྐུ་འདུས་བྱས་ཡིན་པའི་ཕྱིར་རོ། ། །
དེ་ལ་ཡང་ཁ་ཅིག་ན་རེ། བདེ་གཤེགས་སྙིང་པོའི་མདོ་དང་། རྒྱུད་བླར། སངས་རྒྱས་པད་ངན་
སྦྲང་རྩི་སྦྲང་མ་དང་། །སྦྱིན་ལ་སྙིང་པོ་མི་གཙང་ནང་ན་གཏེར། །ས་ལ་གཏེར་དང་སྨྱུག་སོགས་འབྲས་
ཤུན་དང༌། །གོས་ཧྲུལ་ནང་ནས་རྒྱལ་བའི་སྐུ་དང་ནི། །བུད་མེད་ངན་མའི་ལྟོ་ན་མི་བདག་དང་། །ས་
ནང་རིན་ཆེན་གཟུགས་ཡོད་ཇི་ལྟ་བར། །གློ་བུར་ཉོན་མོངས་དྲི་མས་བསྒྲིབ་པའི། །སེམས་ཅན་
རྣམས་ལ་དེ་བཞིན་ཁམས་འདི་གནས། །ཞེས་དཔེ་དོན་དུ་གསུངས་པ་དེ་དྲང་དོན་དུ་ཡིན་ནོ། །ཅི་
སྟེ་དེར་བཤད་པའི་དཔེ་དོན་དེ་ངེས་དོན་ཡིན་ན། བདེ་གཤེགས་སྙིང་པོ་ཐུམ་ཐུམ་རིལ་རིལ་དུ་་་་
འགྱུར་རོ། །ཞེས་གསུང་ངོ༌། །དེའི་དོན་འདི་ཡིན་ཏེ། པད་མའི་ནང་གི་སངས་རྒྱས་མཐོང་བ་ལ་པད་
མས་བསྒྲིབས། སྦྱིན་པའི་ནང་གི་ནས་ལ་སོགས་པའི་འབྲུ་རྣམས་མཐོང་པ་ལ་སྦྱིན་པས་བསྒྲིབས།
དེའི་རིགས་པས་དཔེ་དགུ་པོ་རྣམས་ལ་ཡང་སྦྱར་བ་དེ་བཞིན་དུ་བདེ་གཤེགས་སྙིང་པོ་སེམས་ཅན་ལ་
ཡོད་པ་མཐོང་བ་ལ། རང་རང་གི་ཉོན་མོངས་པའི་དྲི་མས་བསྒྲིབས་ཞེས་བསྒྲིབ་བྱ་སྒྲིབ་བྱེད་དཔེ་
དོན་སྦྱོར་བ་ཡིན་གྱི། དཔེ་ལ་ཇི་ལྟར་ཡོད་པ་བཞིན་དོན་ལ་སྦྱོར་བ་མིན། དིང་སང་གི་མཁས་པར་
རློམ་པ་མང་པོས་དཔེར་བརྗོད་མཚན་ཉིད་དུ་གོ་བ་བླངས་ཡོངས་གིན་གདའ་བས། དཔེ་དང་མཚན་
ཉིད་ཕྱེད་པ་རེ་ཐུགས་ལ་འདོག་པར་ཞུ་ཞུ།
365



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཡང་ཁ་ཅིག་ན་རེ། སེམས་ཅན་ལ་སངས་རྒྱས་ཡོད་ན་གང་ཟག་ཟེར་བ་ལ་སེམས་ཅན་གྱི་བདེ་
གཤེགས་སྙིང་པོ་ཡིན་ནོ། །ཞེས་སྨྲས་པས། དྲི་མས་མ་དག་པའི་སངས་རྒྱས་མ་རིགས་སོ་ཟེར་རོ། །
དེ་ཡང་འདི་ལྟར་རྣམ་དབྱེ་བྱེད་དེ། སངས་རྒྱས་དག་པ་གཅིག་ལྡན་དང་དག་པ་གཉིས་ལྡན་གཉིས་
སུ་ཡོད། དེའི་ཕྱིར་སེམས་ཅན་ལ་དག་པ་གཉིས་ལྡན་གྱི་སངས་རྒྱས་མེད་ཀྱང་། དག་པ་གཉིས་ལྡན་
གྱི་སངས་རྒྱས་ཡོད་དོ། །
ཁ་ཅིག་ན་རེ། དག་པ་གཅིག་ལྡན་གྱི་སངས་རྒྱས་མེད་ཟེར་རོ། །འོ་ན་དག་པ་གཅིག་ལྡན་གྱི་
སངས་རྒྱས་མེད་པའི་ཕྱིར། དག་པ་གཉིས་ལྡན་གྱི་སངས་རྒྱས་ཀྱང་མེད་པར་འགྱུར་ཏེ། དཔལ་ལྡན་
ཆོས་ཀྱི་གྲགས་པས། དེ་ལ་གཅིག་ནི་མེད་པས་ན། །གཉིས་ཀའང་ཉམས་པར་འགྱུར་བ་ཡིན། །
ཞེས་སོ། །རིགས་པས་ཀྱང་གྲུབ་སྟེ་གཅིག་མེད་ན་གཉིས་ཇི་ལྟར་ཡོད། སྔགས་ཀྱི་ཐེག་པར་ཡང༌།
གདོད་ནས་གྲོལ་བའི་དེ་བཞིན་གཤེགས་ཞེས་གསུངས་པ་དང༌། མདོ་སྡེ་རྣམས་སུ་ཆོས་ཐམས་ཅད་
རང་བཞིན་གྱིས་མྱ་ངན་ལས་འདས་པ་ཞེས་སོགས་དང༌། སྐྱེ་མེད་འགག་མེད་བཟོད་(གཟོད་ནས་
ཞི༑ ༑རང་བཞིན་མྱ་ངན་འདས་པ་གྲུབ། །ཅེས་སོགས་བྱམས་པའི་ལུང་དང་ཡང་འགལ་ལོ། །རང་
བཞིན་གྱིས་མྱ་ངན་ལས་འདས་པ། རང་བཞིན་གྱིས་སངས་རྒྱས་པ། རང་བཞིན་གྱིས་བྱང་ཆུབ་པ།
རང་བཞིན་གྱིས་འོད་གསལ་བ་སོགས་དོན་གཅིག་གོ །འདི་དག་ནི་མཁས་པར་ཁས་འཆེ་བ་རྣམས་
ཀྱི་ལན་ཡིན་ལ། བླུན་པོའི་ལོག་པའི་ལན་ལ་མཐའ་མེད་པས་འདིར་མ་སྤྲོས་ཏེ། ཆོས་ཀྱི་གྲགས་པས།
ལོག་པའི་ལན་ལ་མཐའ་མེད་ཅིང་། །དེ་དག་འདིར་ནི་སྤྲོ་མི་བྱ། །ཞེས་གསུངས་སོ། །དེས་ན་དོན་
དམ་བདེན་པ་ལ་རྨོངས་པའི་དོན་ནི། དོན་དམ་པར་གང་ཡང་མ་གྲུབ་ཙམ་དོན་དམ་དུ་འདོད་པ་མང་
ན་ཡང་། དེ་ཉིད་དོན་དམ་བདེན་པ་མིན་ལ། དེ་ལ་རྣམ་གྲངས་པའི་དོན་དམ་ཟེར་ཞིང་ཀུན་རྫོབ་
བདེན་པ་དང་དོན་གཅིག་པ་སྟེ། །བདེན་གཉིས་ལས། སྐྱེ་བ་ལ་སོགས་བཀག་པ་ཡང་། །དོན་དམ་
པ་དང་ཡང་དག་མཐུན། །ཞེས་སོགས་སེམས་འགྲེལ་ལས། ཀུན་རྫོབ་སྟོང་པ་ཉིད་དུ་བཤད། །སྟོང་
ཉིད་ཁོ་ན་ཀུན་རྫོབ་སྟེ། །ཞེས་གསུངས་ཤིང་། ཤེར་ཕྱིན་ལས། གཟུགས་སྟོང་པའོ། །སྟོང་པ་ཉིད་
གཟུགས་སོ་ཞེས་གསུངས་པའི་དོན་ཡང་དེ་ཡིན་ཏེ། ཀུན་རྫོབ་གྱི་ཆོས་ཐམས་ཅད་སྟོང་བཞིན་དུ་
སྣང་སྣང་བཞིན་དུ་སྟོང་པའི་ཕྱིར་རོ། །སྣང་བཞིན་དུ་སྟོང་པའི་དོན་ཡང་སྣང་བ་ལྟར་བདེན་པས་སྟོང་
366



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ཞེས་པ་ཡིན་ལ། སྟོང་བཞིན་དུ་སྣང་བའི་དོན་ཡང་བདེན་པར་གྲུབ་པས་སྟོང་ཡང་སྣང་ཙམ་དུ་ཡོད་དོ་
ཞེས་པའི་དོན་ཏོ། །མདོ་སྡེའི་རྒྱན་དུ་ཡང་། དེ་བཞིན་གཉིས་སྣང་དེ་ལ་ཡོད། དེའི་དངོས་པོ་ཡོད་མ་
ཡིན། །ཞེས་པས་གསལ་བར་བྱས་སོ། །མདོར་ན་གཞི་བདེན་གཉིས་ལ་རྨོངས་པས་དོན་དམ་བ་
དེན་པའི་བདེ་གཤེགས་སྙིང་པོ་མེད་ཅེས་སྐུར་པ་བཏབ་པོ། །དེའི་ཕྱིར་ལམ་ཚོགས་གཉིས་ལ་རྨོངས་
པས་ཡེ་ཤེས་ཀྱི་ཚོགས་སོ་སོར་རང་གིས་རིག་པར་བྱ་བ་ཡུལ་ཕུད་དོ། །དེའི་ཕྱིར་འབྲས་བུ་སྐུ་གཉིས་
ཟུང་དུ་འཇུག་པ་ལ་རྨོངས་པས་དོན་དམ་ཆོས་སྐུ་རྟག་བརྟན་མེད་ཅེས་སྐུར་པ་བཏབ་པོ། །དེའི་ཕྱིར་
སངས་རྒྱས་རྟག་བརྟན་སྟོན་པའི་བཀའ་ཐ་མ་དང་། རྒྱུད་སྡེ་རྣམས་དང་། བྱམས་ཆོས་ཕྱི་མ་
རྣམས་དང་། དབུ་མ་བསྟོད་ཚོགས། ཐོགས་མེད་ཀྱི་གསུང་རབ་རྣམས་རིམ་པ་ལྟར་དྲང་དོན་ཡིན་དེ་
ས་དོན་མིན། དབུ་མ་མིན་སེམས་ཙམ་ཡིན་ཞེས་སྒྲོ་སྐུར་བྱས་སོ། །དེའི་ཕྱིར་དེ་རྣམས་ངེས་དོན་དུ་
བཞེད་པའི་གང་ཟག་ཁྱད་པར་ཅན་རྣམས་ལ། སེམས་ཙམ་པ། རྟག་ལྟ་བ། གྲངས་ཅན་པ་ཞེས་ལོག་
ལྟ་བྱས་སོ། །དེའི་ཕྱིར་འཚམས་མེད་ལྔའི་སྡིག་ལས་ལྕི་བའི་ཆོས་སྤོང་གི་ལས་བསགས་སོ། །ཆོས་
སྤོང་གི་ལས་འདི་མཚམས་མེད་ལྔའི་སྡིག་ལས་ལྕི་པར་བྱམས་མགོན་གྱིས་གསུང་སྟེ། གང་ཞིག་ཡང་
ཡང་སྡིག་གྲོགས་བསྟེན་པས་སངས་རྒྱས་ངན་སེམས་ལྡན་གྱུར་དང་། །ཕ་མ་དགྲ་བཅོམ་གསོད་པ་བྱ་
བ་མིན་བྱེད་མཆོག་ཚོགས་འབྱེད་པའི་མི། །དེ་ཡང་ཆོས་ཉིད་ངེས་པར་བསམས་ན་མྱུར་དུ་དེ་ལས་
ཐར་འགྱུར་གྱི། །གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །ཅེས་གསུངས་སོ། །
སྐབས་དོན་ཆོས་ཀྱི་ཡིན་པ་དེ་ནས་མགོ་ཙམ་ན། གང་བྱས་ཀྱང་མི་བདེ་བ་ཅི་བྱས་ཀྱང་སྐྱེན་རེ་ཡོང་
བར་གདའ། ཆོས་ཡིན་པ་ནས་གོ་བའི་ཚེ་གང་བྱས་ཀྱང་བདེ་བ་ཅི་བྱས་ཀྱང་སྐྱོན་མེད་པར་བློ་བདེ་བ་
འབོལ་ལེ་ཡོང་བར་གདའ། མི་ལུས་དལ་འབྱོར་རྙེད་དཀའ་བ་རྙེད་པའི་དུས་འདིར། མདོ་རྒྱུད་
རྣམས་ལ་གཟིགས་རྟོག་ཞིབ་ཉལ་བ་མཛད། ཡང་སྐབས་སུ་མི་རྟོག་པའི་ཏིང་ངེ་འཛིན་ཞུགས་པ་རེ་
བསྒོམ་པར་མཛད། དེའི་སྐབས་ལ་སེམས་ཅན་ལ་གང་ཕན་བྱེད་པ་དེ་ཐེག་ཆེན་ཆོས་ཀྱི་འཐིལ་་་་
[མཐིར）སོར་གདའ་བས་དེ་བཞིན་མཛད་པར་ཞུ། ཞུ་མཁན་བདག་ཀྱང་དེ་བཞིན་སྨོན་ནོ། །སྨོན་པ་
བཞིན་དུ་འགྲུབ་པར་གྱུར་ཅིག །འདིར་སྨྲས་པ། །
བློ་གྲོས་ལྡན་པས་བླང་དོར་གནས་ལ་མཁས། །
367



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
བསོད་ནམས་བསགས་པས་ཟབ་མོའི་ཆོས་ལ་མོས། །
དབང་པོ་རྣོ་བས་ཆོས་ཀྱི་རྗེས་སུ་འབྲང་། །
སྐལ་བ་ལྡན་པས་རྟོགས་ཀྱི་བཟློགས་པས་མིན། །
ཡང་ཁ་ཅིག་བཀའ་བསྟན་བཅོས་གཉིས་མི་མཐུན་པར་བྱུང་བའི་ཚེ། བསྟན་བཅོས་དགོངས་
འགྲེལ་ཡིན་པས་དབང་བཙན་ཟེར་ཡང་། འཁྲུལ་བ་མེད་པའི་རྒྱན་དྲུག་མཆོག་ཟུང་གི་བསྟན་བཅོས་
ནི་བཀའ་དང་མི་མཐུན་པ་ཅུང་ཟད་ཀྱང་མེད་ལ། དེ་ལས་གཞན་པ་རྣམས་ནི་བཀའ་དང་མཐུན་ན་
བླང་གི་མི་མཐུན་ན་དོར་བར་བྱས་ཏེ། འཇམ་དཔལ་རྣམ་པར་འཕྲུལ་པའི་ལེའུ་ལས། འཕགས་པ་
འཇམ་དཔལ་གྱིས། ལེགས་པ་སུམ་ཅུ་དང་། ལེགས་པ་མ་ཡིན་པ་སུམ་ཅུ་གསུང་པའི་ཕྱི་མར་ལྷའི་
བུ་དེ་ལྟར་ན་ཅི་ཙམ་དུ། དེ་བཞིན་གཤེགས་པའི་བཀའ་དང་འགལ་བ་དེ་ཙམ་དུ་ཐམས་ཅད་ལེགས་
པ་མ་ཡིན་པའོ། ། ཅི་ཙམ་དུ་དེ་བཞིན་གཤེགས་པའི་བཀའ་དང་མཐུན་པ་དེ་ཙམ་དུ་ཐམས་ཅད་དུ་
ལེགས་སོ་ཞེས་དང༌། ཀུན་མཁྱེན་གཉིས་པ་དབྱིག་གཉེན་གྱིས་ཀྱང་།བསྟན་བཅོས་དང་འགལ་བ་ནི་
བླའི་བཀའ་དང་འགལ་བ་ནི་དེ་ལྟ་མ་ཡིན་ནོ་ཞེས་གསུངས་སོ། །གཞན་ཡང་བདེ་གཤེགས་སྙིང་པོ་
ལ་ཡིད་མི་ཆེས་པའི་ཉེས་དམིགས་མཐའ་ཡས་པ་གསུངས་པ་ནི། འདི་ལྟ་སྟེ། ཨུ་དུམ་ཝ་རའི་མེ་ཏོག་
ལྟར་དཀོན་པའི་སོར་མོའི་ཕྲེང་བ་ལ་ཕན་པའི་མདོ་ལས། དེ་བཞིན་གཤེགས་པའི་སྙིང་པོ་ལ་ཡིད་མི་
ཆེས་པའི་སེམས་ཅན་དེ་དག་ནི།སྔོན་ཡང་ཕྱུག་ཏུ་གྱུར་ཅིང་ཕུག་རོན་དང་། ཁྭ་ཏ་དང་། མི་སྡུག་པའི་
སྤྲེའུ་དང་། གྲམ་ཁྲོད་དུ་སྐྱེས་པ་དང་། རྐུན་པོ་དམའ་བ་ཁྱི་ལྟ་བུ་དང༌། བྱི་ལ་དང་། བྱི་བ་དང་མ་
ནིང་དང༌། ལྕེ་སྤྱང་དང་སྲིན་བུ་མི་སྡུག་པ་དང་སྦྲུལ་གདུག་པ་དང་། མ་ཧེ་དང༌། གླེན་པའི་ལུག་དང་།
དོམ་དང་བྱ་ཀ་ལན་ཏ་ཀ་དང་བོང་བུ་དང་། ལྷ་མ་ཡིན་གཏུམ་པོ་དང་། ཡི་དྭགས་ཁ་ནས་མེ་ལྕེ་འབྱུང་
པར་སྔོན་ཡང་གྱུར་ཅིང་། ད་དུང་ཡང་དེ་རྣམས་སུ་འགྱུར་བར་གསུང་གདའ་བས་ཁེ་ཅུང་ཟད་ཡོད་ན་
ཉེན་ལ་བརྡོ་བའང་མེད། ཁེ་ཅུང་ཟད་ཀྱང་མེད་པའི་ཉེན་ཆེན་པོ་འདི་འདྲ་ལ་མི་བརྡ་བར་ཞུ། གཞན་
ཡང་དེ་བཞིན་གཤེགས་པའི་ཆོས་གྱི་སྐུ་རྟག་པ་ལ་མི་རྟག་པར་ལྟ་བ་དེ་རྣམས། སྔོན་ཡང་མཛེ་ནད་
ཀྱིས་ཐེབས་ཤིང་ད་དུང་ཡང་མཛེ་ནད་ཀྱིས་ཐེབས་པར་འགྱུར་རོ་ཞེས་སོགས་ཉེས་དམིགས་ཆེན་པོ་
གསུང་གདའ། གཞན་ཡང་དེ་བཞིན་གཤེགས་པའི་ཆོས་ཀྱི་སྐུ་འདུས་མ་བྱས་པ་ལ་འདུས་བྱས་སུ་
368



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ལྟ་བ་ནི། རང་གི་ཁྱིམ་དང་འདྲ་བར་སེམས་ཅན་དམྱལ་བར་འགྲོ་བར་འགྱུར་རོ་ཞེས་སོགས་མཐའ་
ཡས་པ་གསུང་གདའ། བདེ་གཤེགས་སྙིང་པོ་ཡོད་པར་ཡིད་ཆེས་པ་ལ་ཉེས་དམིགས་ཅུང་ཟད་ཀྱང་
[བཀ་བསྡོས་(བཀའ་བསྡུས)ལས་གསུང་པ་མི་གདའ་བའི་སྟེང་དུ། ཕན་ཡོན་དཔག་ཏུ་མེད་གསུང་
གདའ། སྨྲས་པ།
སྙིགས་མའི་དུས་ཀྱི་བཤེས་གཉེན་བདག་ལྟ་བུས། །
མི་མཁས་མཁས་པའི་གྲགས་པ་འདོད་འདོད་ནས། །
ཐུབ་པའི་གསུང་ལས་གྲུབ་མཐའ་ལོགས་སུ་བརྩམས། ། ་
དམྱལ་བའི་ལས་ངན་བསགས་པ་མཐོལ་ལོ་བཤགས། །
རྣམ་པར་དཔྱོད་པའི་བློ་གྲོས་དམན་གྱུར་པས། །
སྔོན་ཆད་དགེ་སྡིག་བླང་དོར་གནས་ལ་རྨོངས། །
དབང་པོ་རྟུལ་ཞིང་བསོད་ནམས་དམན་གྱུར་པས། །
ཟབ་མོའི་ཆོས་ལ་སྨོད་པ་མཐོལ་ལོ་བཤགས། །
ཕྱིན་ཆད་ཟབ་མོའི་ཆོས་སྤོང་ཉེས་དམིགས་དང་། །
ཟབ་མོའི་ཆོས་ལ་མོས་པའི་ཕན་ཡོན་སོགས། །
མཐོང་བས་བླང་དོར་ཚུལ་བཞིན་བྱེད་པ་དང༌། །
མཐར་ཐུག་བདེ་གཤེགས་སྙིང་པོ་མངོན་འགྱུར་ཤོག།
ཅེས་པ་བར་སྐབས་ཀྱི་ཚིགས་སུ་བཅད་པའོ། །
དེས་ན་བདེ་གཤེགས་སྙིང་པོ་ཡོད་པར་ལུང་རིགས་རྣམ་དག་གིས་གྲུབ་ལ། དེའི་ཕྱིར་དོན་དམ་
པའི་བདེན་པ་ཡོད་པར་གྲུབ། དེའི་ཕྱིར་གཞི་བདེན་གཉིས་ཟུང་དུ་འཇུག་པར་གྲུབ་པོ།། །།
གཞི་བདེན་པ་གཉིས་ཀྱི་ལྟ་བ་འདི། དབུ་མ་ཆེན་པོའི་གྲུབ་མཐའ་བཞིའི་ལྟ་སྒོམ་སྤྱོད་འབྲས་
ཟུར་ཙམ་བརྗོད་ན། དེ་ཡང་བྱེ་བྲག་སྨྲ་བའི་ལུགས་ལ་རྟག་གཅིག་རང་དབང་ཅན་གང་ཟག་གི་
བདག་མེད་པར་རྟོགས་པའི་ཤེས་རབ་ལྟ་བ། དེའི་ངང་དུ་རྩེ་གཅིག་འཇོག་པའི་མཚན་འཛིན་གྱི་བློ་
སྒོམ་པ། རང་གཅིག་པུ་ཞི་བདེའི་དོན་དུ་མི་དགེ་བ་བཅུ་སྤོང་ཞིང་དགེ་བ་བཅུ་བསྒྲུབ་པ་སོགས་སྤྱོད་



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
པ༑ ཉན་ཐོས་ཕུང་པོ་ལྷག་བཅས་ལྷག་མེད་ཀྱི་མྱང་འདས་ཐོབ་པ་འབྲས་བུ་ཡིན་ལ། བྱེ་བྲག་ཏུ་སྨྲ་
བའི་བསྟན་བཅོས་འདི། མདོ་སྡེ་པས་འགོག་པ་མ་ཡིན་གྱི། མདོ་སྡེ་པའི་ལུགས་ལ། བྱེ་བྲག་ཏུ་སྨྲ་
བའི་ལྟ་བ་དེའི་སྟེང་དུ། རྟག་མི་རྟག་ཏུའང་བརྗོད་དུ་མེད་པའི་གང་ཟག་གི་ ་བདག མེད་པར་རྟོགས་
པའི་ཤེས་རབ་བསྣན་པ། ལྟ་བ། དེའི་ངང་དུ་རྩེ་གཅིག་ཏུ་འཇོག་པའི་མཚན་འཛིན་གྱི་བློ་སྒོམ་པ། མི་
དགེ་བ་བཅུ་སྤོང་ཞིང་དགེ་བ་བཅུ་རང་གཞན་ཐམས་ཅད་ཀྱི་དོན་དུ་བསྒྲུབ་པ་སོགས་སྤྱོད་པ། འབྲས་
བུའང་སངས་རྒྱས་ཐོབ་པ་ཡིན་པར་འདོད་དོ། ། རང་སངས་རྒྱས་ཀྱི་ལུགས་ལ་གང་ཟག་གི་བདག་
དང་གཟུང་བ་ཆོས་བདག་མེད་པར་རྟོགས་པའི་ཤེས་རབ་ལྟ་བ། དེའི་ངང་དུ་རྩེ་གཅིག་ཏུ་འཇོག་པ་
མཚན་འཛིན་གྱི་བློ་སྒོམ་པ། རང་གཅིག་པུ་ཞི་བདེའི་དོན་དུ་མི་དགེ་བ་བཅུ་སྤོང་དགེ་བ་བཅུ་བསྒྲུབ་
པ་སོགས་སྤྱོད་པ། རང་སངས་རྒྱས་ཀྱི་མྱང་འདས་ཐོབ་པ་འབྲས་བུ་ཡོད་པ། འདོད་ལ། སེམས་
ཙམ་པའི་ལུགས་ལ་ཉན་ཐོས་རྣམ་གཉིས་ཀྱི་ལྟ་བ་དེ་འགོག་པ་མ་ཡིན་གྱི། ཉན་ཐོས་རྣམ་གཉིས་ཀྱི་
ལྟ་བ་དེའི་སྟེང་དུ་གཟུང་བ་བདེན་པ་དང་། དེ་འཛིན་བྱེད་ཀྱི་ཤེས་པ་བདེན་པ་མེད་པའི་ཤེས་རབ་ལྟ་
བ༑ དེའི་ངང་དུ་རྩེ་གཅིག་ཏུ་འཇོག་པ་སྒོམ་པ། རང་གཞན་ཐམས་ཅད་ཀྱི་དོན་དུ་མི་དགེ་བ་བཅུ་
སྤོང་ཞིང་ཆོས་སྤྱོད་བཅུ་བསྒྲུབ་པ་སོགས་སྤྱོད་པ། འབྲས་བུ་ནི་སངས་རྒྱས་ཐོབ་པར་འདོད་དོ། །ཉན་
ཐོས་སྡེ་གཉིས་དང་སེམས་ཙམ་གྱི་ལྟ་སྒོམ་ཁོ་ནས་སངས་རྒྱས་འཐོབ་པར་འདོད་ཀྱང་། དེ་ཁོ་ནས་ས
ངས་རྒྱས་མི་འཐོབ་སྟེ་ཐོབ་ན་དབུ་མ་སོགས་བསྟན་མི་དགོས་པའི་ཕྱིར། དབུ་མ་སྣང་མེད་པའི་
ལུགས་ལ་ཉན་ཐོས་སྡེ་གཉིས་དང་། སེམས་ཙམ་གྱི་ལྟ་བ་དེ་རྣམས་འགོག་པ་མ་ཡིན་གྱི། དེ་རྣམས་
ཀྱི་སྟེང་དུ་ཀུན་རྫོབ་ཀྱི་ཆོས་ཐམས་ཅད་བརྟགས་ཤིང་དཔྱད་ན་བདེན་པའི་རང་བཞིན་དུ་མེད་པའི་་་་
ཤེས་རབ་ལྟ་བ། དེའི་ངང་དུ་མི་རྟོག་པར་རྩེ་གཅིག་ཏུ་འཇོག་པ་སྒོམ་པ། གཞན་དོན་དུ་མི་དགེ་བ་
སྤོང་ཞིང་དགེ་བ་བསྒྲུབ་པ་སོགས་སྤྱོད་པ། དེ་ལ་བརྟེན་ནས་འབྲས་བུ་སངས་རྒྱས་འཐོབ་པར་འདོད་
དོ༑ ༑སྣང་བཅས་དབུ་མའི་ལུགས་ལ། ཉན་ཐོས་སྡེ་གཉིས་སུ་སེམས་ཙམ་པ་དང་སྣང་མེད་དབུ་མ་
པའི་ལྟ་བ་དེ་རྣམས་འགོག་པ་མ་ཡིན་གྱི། ལྟ་བ་དེ་རྣམས་ཀྱི་སྟེང་དུ། ལྷུན་གྲུབ་ཆོས་ཀྱི་དབྱིངས་སྐྱེ་
འཇིག་མེད་པའི་སེམས་ཀྱི་རང་བཞིན་འོད་གསལ་བ་བདེ་གཤེགས་སྙིང་པོ་རྟོགས་པའི་ཤེས་རབ་ལྟ་
བ༑ དེའི་ངང་དུ་ཅི་ཡང་མི་རྟོག་པ་སྒོམ་པ། ཕ་རོལ་ཏུ་ཕྱིན་པ་བཅུ་ལ་སོགས་པ་བསྒྲུབ་པ་སྤྱོད་པ།
370



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
འབྲས་བུ་སྐུ་གཉིས་ཟུང་འཇུག་ཐོབ་པར་འདོད་ཡང་འདོད་ལ་ཐོབ་ཀྱང་འཐོབ་པོ། །ཞེས་བླ་མ་རྣམས་
བཞེད་དོ། །འོ་ན་རྣལ་འབྱོར་པ་ཡང་བློ་ཁྱད་ཀྱིས། །གོང་མ་གོང་མ་རྣམས་ཀྱི་གནོད། །ཅེས་དང་།
འདིར་ལྟ་བ་གཅིག་གིས་གཅིག་འགོག་པ་མ་ཡིན་གྱི་གཅིག་ཐོག་ཏུ་གཅིག་སྣོན་པ་ཡིན་ཞེས་པ་་་་་་
འགལ་ལོ་ཞེ་ན། གོང་མ་གོང་མ་རྣམས་གྱིས་གནོད། །ཅེས་པ་ནི་བྱེ་བྲག་ཏུ་སྨྲ་བ་རྡུལ་ཕྲན་ཆ་མེད་
དང༌། ཤེས་པ་སྐད་གཅིག་ཆ་མེད་དོན་དམ་བདེན་པར་འདོད་པ་ལ། དབུ་མ་པའི་དོན་དམ་དཔྱོད་
བྱེད་ཀྱི་རིགས་པས་གནོད་ཅིང་
། བྱེ་བྲག་ཏུ་སྨྲ་བ་བློ་ལ་རང་རིག་ཁས་མི་ལེན་པ་ལ། མདོ་སེམས་
དབུ་མ་རང་རིག་གྲུབ་པས་གནོད་པ་ཡིན་ལ། བྱེ་བྲག་ཏུ་སྨྲ་བ་ཡང་ལས་འབྲས་བསླུ་བ་མེད་པ་ཁས་
ལེན་པས་འདི་ཉིད་མདོ་སེམས་གཉིས་ཀྱང་ཁས་ལེན་ལ། དབུ་མ་པའང་ཀུན་རྫོབ་ཏུ་ལས་འབྲས་
བསླུ་མེད་ཁས་ལེན་པའི་ཕྱིར་རོ། །མདོ་སྡེ་པ་འདོད་པའི་དོན་ལྐོག་ན་མོ་དང་། སེམས་ཙམ་པའི་
འདོད་པའི་གཟུང་འཛིན་གཉིས་མེད་ཀྱི་རྣམ་ཤེས་དོན་དམ་པར་བདེན་པ་སོགས་གྱིས། བྱེ་བྲག་ཏུ་
སྨྲ་པའི་གྲུབ་མཐའ་ལ་གནོད་པ་མ་ཡིན་ཏེ་དེ་རྣམས་ནི་སྲིད་པའི་ཕྱིར། རི་བོང་གི་རྭ་མི་སྲིད་པའི་
ཕྱིར་རི་བོང་གི་རྭ་ལ་གནོད་པ་མི་སྲིད་དོ། །
ཁོ་བོ་ནི་འདི་ལྟར་ཏུ་སེམས་ཏེ། བྱེ་བྲག་ཏུ་སྨྲ་བའང་གཉིས། རང་ཉིད་གཅིག་པུ་ཞི་བདེ་དོན་
གཉེར་འདོད་པ་ལ། ཉན་རང་གི་བྱེ་བྲག་སྨྲ་བ་དང་ཀུན་རྫོབ་བརྟགས་ཤིང་དཔྱད་ན་མེད་པ་དང༌།
དོན་དམ་དཔྱད་ན་ཡོད་པར་ཐོས་བསམ་སྒོམ་གསུམ་གྱི་སྒོ་ནས་རྟོགས་པའི། གང་ཟག་མ་དཔྱད་པའི་
ངོ་ན་བྱེ་བྲག་ཏུ་སྨྲ་བའི་གྲུབ་མཐའ་འཛིན་ལ་གྲགས་པ་ལྟར་ཁས་ལེན་པ་དེ་ལ་འཇིག་རྟེན་གྲགས་སྡེ་
སྤྱོད་པའི་དབུ་མ་པ་ཟེར་ཞིང་། ཐེག་པ་ཆེན་པོ་ལ་ཡང་ཀུན་རྫོབ་ཏུ་བྱེ་བྲག་ཏུ་སྨྲ་བ་ཡོད་ཅིང་་་་་་་་་
ཉན་རང་ཁོ་ནའི་ཁྱད་ཆོས་མིན་པར་སེམས་སོ། ། དེ་བཞིན་དུ་མཐར་ཐུག་དབུ་མ་ཆེན་པོ་ཁས་ལེན་
ལ༑ ཐ་སྙད་དུ་མདོ་སྡེ་པའི་རྣམ་བཞག་ལྟར་བྱེད་པ་ལ་མདོ་སྡེ་སྤྱོད་པའི་དབུ་མ་པ་ལ། དབུ་མ་པ་དེ་
བཞིན་མཐར་ཐུག་དབུ་མ་ཆེན་པོ་ཁས་ལེན་པ་ལ། ཐ་སྙད་དུ་སེམས་ཙམ་པ་ལྟར་རྣམ་བཞག་བྱེད་པ་
ལ་རྣལ་འབྱོར་སྤྱོད་པའི་དབུ་མ་པ་ཡིན་པར་སེམས་ཤིང༌། འདི་རྣམས་རྣལ་འབྱོར་པ་རྟོགས་པ་གོང་
ནས་གོང་དུ་འཕེལ་པའི་གནས་སྐབས་ལ། དེ་དང་དེར་གསུངས་པ་མདོ་རྒྱུད་བསྟན་བཅོས་རྣམ་དག་
ལ་མངོན་ནོ། །འདི་རྣམས་རྒྱས་པར་བརྒལ་ལན་གྱིས་གཏན་ལ་དབབ་རྒྱུ་ཡོད་ནའང་འདིར་ཡི་གེ་་་
371



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
མང་བས་འཇིགས་ཏེ་མ་སྤྲོས་སོ། །
དེ་ལྟར་གྲུབ་མཐའ་བཞི་པོ་ནི་རང་རང་ཐད་སོར་བདེན་པར་འདོད་ཀྱང་འདོད་ལ་བདེན་ཡང་
བདེན་པའང་ཡོད། བདེན་པར་འདོད་ཀྱང་བདེན་པ་མ་ཡིན་པའང་ཡོད་དོ། །དེའི་ཕྱིར་བདེན་པ་མ་
ཡིན་པའི་བདེན་པར་འདོད་པ་ལ། གོང་མ་གོང་མ་རྣམས་ཀྱིས་བདེན་པར་འདོད་ཅིང་བདེན་པར་
འདོད་པ་རྣམས་ཀྱིས་གནོད་པ་ཡིན་ལ། གོང་མ་གོང་མ་རྣམས་ཀྱིས་བདེན་པར་འདོད་ཅིང་བདེན་པར་འདོད་པ་
རྣམས་ཀྱིས་གནོད་པ་ཡིན་ལ། གོང་མ་གོང་མ་རྣམས་ཀྱིས་བདེ་བར་འདོད་ཀྱང་བདེ་བར་མི་གནས་པ་
རྣམས་ཀྱིས་འོག་མར་ཡང་མི་གནོད་དོ། །འདི་ལྟ་བུ་རྣམ་དབྱེ་ཞིབ་པར་རྟོགས་པར་བྱའོ། །དཔེར་ན་
གོང་ན་བཤད་པའི་སེམས་ཙམ་པ་རྣམ་ཤེས་དོན་དམ་བདེན་པར་འདོད་ཀྱང་། དེ་མ་གྲུབ་པས་དེས་
སུ་ལ་ཡང་མི་གནོད་དོ་ཞེས་བཤད་ཟིན་ཏོ། །སྨྲས་པ། །
གྲུབ་མཐའ་བཞི་པོ་གནས་སྐབས་སོ་སོར་བདེན། །
མཐར་ཐུག་སྣང་བཅས་དབུ་མ་ངེས་དོན་ཡིན། ། 11:
བདེན་བཞི་གནས་སྐབས་སོ་སོར་བདེན་ན་ཡང་། ། །
མཐར་ཐུག་འགོག་བདེན་ཟབ་མོ་ངེས་དོན་ཡིན། །
རིགས་པ་རྣམ་བཞི་གནས་སྐབས་སོ་སོར་བདེན། །
མཐར་ཐུག་ཆོས་ཉིད་རིགས་པ་ངེས་དོན་ཡིན། །
སྐུ་བཞི་གནས་སྐབས་སོ་སོར་བདེན་ན་ཡང་། །
མཐར་ཐུག་ངོ་བོ་ཉིད་སྐུ་ངེས་དོན་ཡིན། ། །
ཡེ་ཤེས་ལྔ་པོ་གནས་སྐབས་སོ་སོར་བདེན། ། པ་
མཐར་ཐུག་ཆོས་དབྱིངས་ཡེ་ཤེས་ངེས་དོན་ཡིན། །
ཕུང་པོ་ལྔ་པོ་གནས་སྐབས་སོ་སོར་བདེན། །
མཐར་ཐུག་ཡེ་ཤེས་གཟིགས་པ་ངེས་དོན་ཡིན། །
བདེན་གཉིས་གནས་སྐབས་སོ་སོར་བདེན་ན་ཡང་། །
མཐར་ཐུག་དོན་དམ་བདེན་པ་ངེས་དོན་ཡིན། །
མཐར
372



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
ཇི་ལྟ་ཇི་རྙེད་གནས་སྐབས་སོ་སོར་བདེན། །
མཐར་ཐུག་ཇི་ལྟ་བ་དེ་ངེས་དོན་ཡིན། །
ཆོས་དང་ཆོས་ཉིད་གནས་སྐབས་སོ་སོར་བདེན། །
མཐར་ཐུག་ཆོས་ཉིད་ཟབ་མོ་ངེས་དོན་ཡིན། །
རྣམ་ཤེས་ཡེ་ཤེས་གནས་སྐབས་སོ་སོར་བདེན། ། །
མཐར་ཐུག་རང་བྱུང་ཡེ་ཤེས་ངེས་དོན་ཡིན། །
རང་བཞིན་གློ་བུར་གནས་སྐབས་སོ་སོར་བདེན། །
མཐར་ཐུག་རང་བཞིན་རྣམ་དག་ངེས་དོན་ཡིན། ། །
འོད་གསལ་དྲི་མ་གནས་སྐབས་སོ་སོར་བདེན། །
མཐར་ཐུག་རང་བཞིན་འོད་གསལ་ངེས་དོན་ཡིན། །
དྲང་དོན་ངེས་དོན་གནས་སྐབས་སོ་སོར་བདེན། །
མཐར་ཐུག་ངེས་དོན་ཟབ་མོ་ངེས་དོན་ཡིན། །
བྲལ་འབྲས་སྨིན་འབྲས་གནས་སྐབས་སོ་སོར་བདེན། །
མཐར་ཐུག་བྲལ་འབྲས་སྟོབས་སོགས་ངེས་དོན་ཡིན། །
དངོས་གྲུབ་རྣམ་གཉིས་གནས་སྐབས་སོ་སོར་བདེན།།
མཐར་ཐུག་མཆོག་གི་དངོས་གྲུབ་ངེས་དོན་ཡིན། །
གནས་སྐབས་མཐར་ཐུག་འབྲས་བུ་སོ་སོར་བདེན། །
མཐར་ཐུག་འབྲས་བུ་མཐར་ཐུག་ངེས་དོན་ཡིན། །
ཆོས་འཁོར་གསུམ་པོ་གནས་སྐབས་སོ་སོར་བདེན། །
མཐར་ཐུག་ཆོས་འཁོར་གསུམ་པོ་(པ)ངེས་དོན་ཡིན། །
ངོ་བོ་ཉིད་གསུམ་གནས་སྐབས་སོ་སོར་བདེན། །
མཐར་ཐུག་འགྱུར་མེད་ཡོངས་གྲུབ་ངེས་དོན་ཡིན། །
ཐེག་གསུམ་གནས་སྐབས་སོ་སོར་བདེན་ན་ཡང་། །
373



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
མཐར་ཐུག་ཐེག་ཆེན་སྣང་བ་ངེས་དོན་ཡིན། །
སྐྱབས་གསུམ་གནས་སྐབས་སོ་སོར་བདེན་ན་ཡང་། །
མཐར་ཐུག་ཆོས་སྐུ་ཉག་གཅིག་ངེས་དོན་ཡིན། །
དེ་ལྟར་མཐར་ཐུག་ངེས་དོན་གྲུབ་པའི་ཕྱིར། །
བདེ་གཤེས་སྙིང་པོ་ངེས་དོན་ཡིན་པར་གྲུབ། །
ངེས་དོན་ལ་ཡང་གནས་སྐབས་ངེས་དོན་དང་། །
མཐར་ཐུག་ངེས་དོན་གཉིས་སུ་གནས་པ་ཡིན། །
ངེས་དོན་རྣམ་དབྱེ་ཇི་ལྟར་ཤེས་གྱུར་ན། ། ་
མི་མཐུན་རྩོད་པའི་གཞི་དེ་སྐོར་ནས་ཐལ། །
ལུང་རིགས་མཁྱེན་པའི་བཤེས་གཉེན་ཐམས་ཅད་ཀྱིས། །
འཁོར་ལོ་གསུམ་དང་ཐེག་གསུམ་སྐྱབས་གསུམ་དང་། །
གྲུབ་མཐའ་བཞི་དང་བདེན་གཉིས་ལ་སོགས་ལ། །
ཕྱོགས་ཁྱེར་མ་མཛད་ཐམས་ཅད་ཉམས་སུ་ལོངས། །
དེ་ལྟར་མཛད་ན་གནས་སྐབས་མཐར་ཐུག་གི །
འབྲས་བུ་ཐམས་ཅད་བདེ་བླག་འགྲུབ་པོ་ཞེས། །
འགྲོ་བའི་གཉེན་གཅིག་བཅོམ་ལྡན་སྲས་བཅས་གསུངས། །
གསུངས་པ་ཇི་བཞིན་མྱུར་དུ་འགྲུབ་པར་ཤོག།
ཅེས་པ་དོན་བསྡུས་ཏེ་ཚིགས་སུ་བཅད་པའོ། ། །
དེ་ལྟར་བཤད་པའི་གྲུབ་མཐའ་འདི། འཕྲལ་ཉམས་དགའ་ཕུགས་བློ་བདེ་བའི་གྲུབ་མཐའ་
ལགས་སོ། །ཅིའི་ཕྱིར་ཉམས་དགའ་བློ་བདེ་ཞེས་བྱ་ཞེ་ན། གཞི་རུལ་རྩ་བ་སྟོར་འབྲས་བུ་སད་ཀྱིས་
ཁྱེར་བའི་ཆོས་རྣམས་དང་མི་འདྲ་བར། སྣང་ཤེས་ཅན་རྣམས་ལ་ཀུན་རྫོབ་བདེན་པ་ཡང་ཀུན་རྫོབ་
ཏུ་བདེན་པར་བཞག་པས་འཕྲལ་ཉམས་དགའ། དོན་དམ་བདེ་གཤེགས་སྙིང་པོ་དོན་དམ་བདེན་་་་་
པར་གྲུབ། དེ་ལྟར་གཞི་བདེན་གཉིས་ཟུང་འཇུག་གྲུབ་པས་གཞི་མ་རུལ་རྩ་བ་མ་སྟོར། དོན་དམ་
374



བཀའ་བསྡུ་ལྟ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
བདེ་གཤེགས་སྙིང་པོ་མཁའ་ཁྱབ་དུ་བཞུགས་པས། རྣམ་པར་རྟོག་པའི་སྤྲིན་གྱིས་བསྒྲིབ་པ་དེ་མི་
རྟོག་ཡེ་ཤེསཀྱི་རླུང་གིས་གཏོར་ནས། བདེ་གཤེགས་སྙིང་པོ་དབྱིངས་རང་བཞིན་གྱིས་རྣམ་པར་དག་
པ་དེ། གློ་བུར་རྣམ་རྟོག་གི་དྲི་མའི་སྤྲིན་ལས་ཀྱང་གྲོལ་ནས། བསམ་གྱིས་མི་ཁྱབ་པའི་སངས་རྒྱས་
ཀྱི་ཆོས་གངྒཱའི་ཀླུང་གི་བྱེ་མ་སྙེད་ལས་འདས་པ། ཡོན་ཏན་མངའ་བའི་དག་པ་གཉིས་ལྡན་ཟག་པ་
མེད་པའི་བདེ་བ་དང་ལྡན་པའི་ཆོས་ཀྱི་སྐུ་སྐྱེ་འཇིག་མེད་པར་ལྷུན་གྱིས་གྲུབ་པར་མངོན་དུ་གྱུར་་་་་
པས། འབྲས་བུ་སད་ཀྱིས་མ་ཁྱེར་བས་ཕུགས་བློ་བདེ་བའི་ཕྱིར་རོ། །གཞི་ཀུན་རྫོབ་བདེན་པ་ཡོད་
པའི་རྒྱུ་མཚན་གྱིས། ལམ་བསོད་ནམས་ཀྱི་ཚོགས་ལ་འབད་པ་ལས། འབྲས་བུ་གང་ལ་གང་འདུལ་
གྱི་ཀུན་རྫོབ་གཟུགས་ཀྱི་སྐུ་གྲུབ་ནས་གཞན་གྱི་དོན་ལ་འཇུག་པའི་ཕྱིར་རོ། །ཉམས་དགའ་ཡལ་ལེ་
བློ་བདེ་འབོལ་ལེ་ཐལ་ལོ། །སྨྲས་པ། །
དཔལ་ལྡན་བླ་མའི་བྱིན་རླབས་ཞུགས། །
དམ་པའི་ཆོས་ཀྱི་གནས་ལུགས་གོ །
ངེས་པའི་དོན་ལ་བག་ཆགས་སད། །
ཉམས་རེ་དགའ་ལ་བློ་རེ་བདེ། །
ཞེས་པ་བར་སྐབས་ཀྱི་ཚིགས་བཅད་དོ།།
ལ་ལ་མཐར་ཐུག་ཁོ་ན་བདེན་གྱི་ཀུན་རྫོབ་གྱི་ཆོས་རྣམས་ཀུན་རྫོབ་ཙམ་དུའང་མི་བདེན་གསུངས་
པ་འདི་མི་གསུང་པར་ཞུ། ལ་ལ་ཀུན་རྫོབ་སྣང་ཙམ་འདི་ཁོ་ན་བདེན་གྱི། མཐར་ཐུག་གང་ཡང་མི་
བདེན་གསུངས་པ་འདི་ཡང་མི་བདེན་པར་ཞུ། བདེན་གཉིས་ཕྱེད་དགོས་མི་མཛད་པར་ཞུ། ཀུན་
རྫོབ་གནས་སྐབས་སུ་བདེན་པ་དང་། དོན་དམ་མཐར་ཐུག་ཏུ་བདེན་པ་འདི། བཀའ་བསྟན་བཅོས་
མན་ངག་དང་བཅས་པ་ལས་གསལ་བར་གསུངས་པ་ལགས་པས། འདི་འཇིག་ཏུ་འཇུག་པ་ཐུགས་
ལ་འདོགས་པར་ཞུ། །
ཞུ་བ་འདི་ཐུགས་ལ་བཏགས་ན་གནས་སྐབས་མངོན་པར་མཐོ་བ་དང༌། མཐར་ཐུག་ངེས་པར་
ལེགས་པའི་གོ་འཕང་ཐོབ་པ་ཡང་འབུལ། འདི་ཐུགས་ལ་མ་བཏགས་ན་ཆོས་སྤོང་ལས་ཀྱི་འབྲས་
བུ་དང་མཇལ་དུས་འགྱོད་པར་གྱུར་ཏ་རེ། མིའི་གྲལ་དུ་མི་ངན་པ་ཡང་བཅུག་པའི་མི་ངན་ཚར་
375



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
གཅོད་པའི་ཞོར་ལ་མི་བཟང་པོ་ཡང་འཇོམས་པ་ལྟར། དོན་དམ་བདེན་པའི་གྲལ་དུ་ཀུན་རྫོབ་བཅུག་
པས། ཀུན་རྫོབ་བརྟགས་ཤིང་དཔྱད་ན་མེད་པའི་ཞོར་ལ་དོན་དམ་ཡང་དཔྱད་ན་མེད། ལམ་ལ་་་་
གཏོང་བར་ཞུ། འཇིག་རྟེན་ན་བདེན་རྫུན་བལྟས་ནས་བདེན་པ་བདེན་པར་འཇོག་པ་དང་། བརྫུན་
པ་རྫུན་པར་འཇོག་པ་ལྟར། འཇིག་རྟེན་ལས་འདས་པ་ལ་ཡང་ལུང་རིགས་ཀྱིས་རྟོག་དཔྱོད་མཛད་
ནས་དོན་དམ་བདེན་པ་བདེན་པར་འཇོག་པ་དང་། ཀུན་རྫོབ་བརྫུན་པར་འཇོག་པ་ཐུགས་ལ་་་་་་་
འདོགས་པར་ཞུ། །
གསུམ་པ་བདེན་གཉིས་ཀྱི་རྣམ་དབྱེ་མ་ཤེས་པའི་ཉེས་དམིགས་ནི། འཕགས་པ་ཀླུ་སྒྲུབ་ཀྱིས།
གང་དག་བདེན་པ་འདི་གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་
ཡི༑ ༑ཟབ་མོའི་དེ་ཉིད་མཐོང་བ་མིན། །ཞེས་གསུངས་སོ།། 1:|།
བཞི་པ་བདེན་གཉིས་ཀྱི་རྣམ་དབྱེ་ཤེས་པའི་ཕན་ཡོན་ནི། བདེན་གཉིས་རྣམ་དབྱེ་ཤེས་པ་དག །
ཐུབ་པའི་བཀའ་ལ་མི་རྨོངས་ཏེ། །དེ་ དག་མ་ལུས་ཚོགས་བསགས་ནས། །ཕུན་ཚོགས་ཕ་རོལ་འགྲོ་
བར་འགྱུར། །ཞེས་གསུངས་སོ། །སྨྲས་པ།
།
ཁ་ཅིག་ཀུན་རྫོབ་སྣང་ཙམ་འདི་ཡང་འགོག །
ཁ་ཅིག་དོན་དམ་བདེན་པ་མེད་དོ་ལོ། ། །
གཉིས་ཀ་དྲིལ་ནས་ཤེས་བྱ་ཡུལ་ནས་ཕུད། །
རི་བོང་རྭ་ལ་སུ་ཞིག་རྩོད་པ་ཡིན། ། །
ཕྱི་ནང་འཇིག་རྟེན་གནས་སྐབས་ཀུན་རྫོབ་གཞི། ། ན་
བདེ་གཤེགས་སྙིང་པོ་མཐར་ཐུག་དོན་དམ་གཞིར། །
དེ་སྐད་སྨྲས་པའི་བློ་གྲོས་ལྡན་པ་དེས། །
གཞི་ཡི་ཟུང་འཇུག་བཀའ་བསྡུ་ལྔ་པ་བྱས། །
གཞི་བདེན་གཉིས་ཟུང་འཇུག་གཏན་ལ་ཕབ་པའི་སྐབས་ཏེ་གསུམ་པའོ།། སྨྲས་པ།
སྨྲ་བསམ་བརྗོད་བྲལ་ངང་དུ་འཇོག་ན་གྲུབ་མཐའ་བདེན་བརྫུན་སྨྲ་དོན་མེད། །
འོན་ཏེ་ཐུབ་པའི་གྲུབ་མཐའ་སྨྲ་ན་བདེན་གཉིས་རྣམ་དབྱེ་ཤེས་པ་གཅེས། །
376



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
སྐུ་གཉིས་ཟུང་འཇུག་གྲུབ་པར་འདོད་ན་ཚོགས་གཉིས་ཟུང་འཇུག་བརྩོན་པས་སྒྲུབས། །
སྒྲོ་སྐུར་མེད་པའི་སྨྲ་བ་འདོད་ན་བཀའ་བསྡུ་ལྔ་པ་འདི་ལྟར་སྨོས། །
ཀྭ་ཡེ་སྐྱེ་འགྲོའི་གཉེན་འགྱུར་འོད་ཟེར་བརྒྱ་བ་དུས་ཀྱི་དབང་གིས་གླིང་གཞན་སོང་བ་མ་མཐོང་་་་་་
ངམ། །མར་ངོར་གྱུར་པའི་ཟླ་བ་དེར་ཡང་ཞག་རེ་བཞིན་དུ་ཉམས་ཆུང་གྱུར་བའང་མི་ཤེས་སམ། །
མཚན་མོའི་ཕྱོགས་གྱུར་རྒྱུ་སྐར་དཔུང་རྣམས་རབ་ཏུ་འཁྲིགས་པས་ཕྱོགས་ཀྱི་མཐའ་ཁོབས་འདི་ལ་་་་
འང་ལྟོས། །ཚུལ་འདི་འདི་ལྟར་གྱུར་པ་སེམས་ལ་ངང་ ་བ ཁྱོད་ནི་འོ་མའི་མཚོ་ལ་འོ་མ་ལེན་པར་
རིགས། །སྟོན་ཀའི་ཟླ་ལྟར་དཀར་བའི་མདོག་མཛེས་ཁྱོད་སྐུ་སྒེག་ཅིང་འགྱེང་བའི་དབྱིབས་ལེགས་
ཡིད་འོང་ཟུང་ཕུད་ལྔ་པ་ཅན། །སྐྱབས་མེད་མགོན་བྲལ་སྣ་ཚོགས་སྡུག་བསྔལ་བརྒྱ་ཡིས་རབ་གཙེས་
ཉམས་ཐག་ཕོངས་པའི་འགྲོ་བ་ཀུན་གྱི་སྐྱབས་གཅིག་པོ། །རྣམ་དག་ཆོས་དབྱིངས་རབ་འབྱམས་
འགེངས་པའི་ཐུགས་རྗེའི་འོད་འགྱེད་དུས་གསུམ་རྒྱལ་བའི་ཐུགས་རྗེ་གཅིག་བསྡུས་སྤྱན་རས་་་་་་་
གཟིགས། །བདག་ཉིད་བྱང་ཆུབ་ཤིང་དབང་དྲུང་དུ་མ་སོན་དེ་སྲིད་ཁྱོད་ཉིད་རྟག་པར་དགེ་བའི་
བཤེས་སུ་མི་འབྲལ་འགྲོགས་པར་སྨོན། །
གང་ཟག་ཆོས་ཀྱི་བདག་མེད་འདི་ཡང་མེད་པ་མ་ཡིན་ཆོས་རྣམས་ཀུན་གྱི་ཆོས་ཉིད་ཡིན། །
འཁོར་བའི་རྒྱ་མཚོ་མཐའ་མེད་འདི་ཡང་མེད་པ་མ་ཡིན་མི་ཤེས་རྨོངས་པའི་འཁོར་བ་ཡིན། །
རྒྱལ་བའི་མཁྱེན་པ་མཐའ་མེད་འདི་ཡང་མེད་པ་མ་ཡིན་ཇི་ལྟ་ཇི་སྙེད་མཁྱེན་པ་ཡིན། །
སེམས་ཀྱི་རང་བཞིན་སྤྲོས་མེད་འདི་ཡང་མེད་པ་མ་ཡིན་འོད་གསལ་བདེ་གཤེགས་སྙིང་པོ་ཡིན། །
ཀུན་རྫོབ་ཆོས་ཀུན་བདེན་པར་ཤེས་ཀྱང་ཤེས་པ་མ་ཡིན་བརྫུན་པ་སླུ་བའི་ཆོས་ཅན) ཡིན། །
ཀུན་རྫོབ་ལས་འབྲས་མེད་པར་ཤེས་ཀྱང་ཤེས་པ་མ་ཡིན་ངན་སོང་གསུམ་དུ་འཕེན་བྱེད་ཡིན། །
དོན་དམ་དྲི་མ་དོན་དམ་ཡོད་པར་ཤེས་ཀྱང་ཤེས་པ་མ་ཡིན་མི་ཤེས་རྨོངས་པའི་རྟག་ལྟ་ཡིན། །
དོན་དམ་འོད་གསལ་མེད་པར་ཤེས་ཀྱང་ཤེས་པ་མ་ཡིན་མི་ཤེས་རྨོངས་པའི་ཆད་ལྟ་ཡིན། །
མན་ངག་སྟོན་པའི་ཡོངས་འཛིན་དང་བྲལ་ཞིང་། །
ཟབ་རྒྱས་མདོ་རྒྱུད་བལྟ་བར་མི་དབང་བའི། །
དྲང་དོན་གཞུང་བརྒྱ་སྨྲ་བའི་དྲེགས་རྣམས་ཀྱང་། །
377



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
མཐར་ཐུག་ངེས་དོན་འདི་ལ་ངལ་སོས་ཤིག །
ཚུལ་ཁྲིམས་བརྟུལ་ཞུགས་དཀའ་ཐུབ་མཆོད ཏུ་འཛིན། །
རྙེད་བཀུར་གྲགས་པ་ཐོབ་པས་ཡིད་ཚིམ་ཞིང་། །
ཕྱོགས་ཞེན་ལྟ་བའི་ཞགས་པས་བཅིངས་དེའང་། །
མཐར་ཐུག་ངེས་དོན་འདི་ལ་ངལ་སོས་ཤིག །
ཀུན་རྫོབ་དཔྱད་ན་སྟོང་པའི་རིགས་པ་ཡིས། །
དོན་དམ་སངས་རྒྱས་མེད་ཅེས་སྐུར་བ་འདེབས། །
སྟོང་ཉིད་དོན་ལ་ལྐུག་པ་དེ་དག་ཀྱང་། །
མཐར་ཐུག་ངེས་དོན་འདི་ལ་ངལ་སོས་ཤིག ། །
གྲུབ་མཐའ་བདེན་རྫུན་རྟོག་དཔྱོད་མི་བྱེད་པར། །
དང་པོར་གང་ཐོས་གཞུང་ལ་དམ་འཆོལ་ཞིང་། །
དབང་རྟུལ་དད་པའི་རྗེས་འབྲང་དེ་དག་ཀྱང་། །
མཐར་ཐུག་ངེས་དོན་འདི་ལ་ངལ་སོས་ཤིག །
ཨེ་མ་དེང་སང་གངས་རིའི་ཁྲོད་འདི་ན། །
བདེན་གཉིས་ལྟ་བའི་བློ་གྲོས་མིག་མེད་པས། །
ཁ་ཅིག་ཀུན་རྫོབ་ཁོ་ནའི་གཅོང་རོང་ལྷུང་། །
ལ་ལ་དོན་དམ་ཁོ་ནའི་མཐའ་ལ་འཆེལ། །
དེ་ཕྱིར་དབུ་མའི་གཞི་ལམ་འབྲས་ལ་རྨོངས། །
སངས་རྒྱས་བསྟན་པའི་དེ་ཉིད་མཐོང་བ་མེད། །
བདེན་གཉིས་ཟུང་འཇུག་དབུ་མའི་གཞི་ཡི་མཐིལ། །
ཚོགས་གཉིས་ཟུང་འཇུག་དབུ་མའི་ལམ་གྱི་མཐིལ། །
སྐུ་གཉིས་ཟུང་འཇུག་དབུ་མའི་འབྲས་བུའི་མཐིལ། །
གཞི་ལམ་འབྲས་བུ་ཟུང་དུ་འཇུག་པ་འདི། །
378



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
བླ་མ་རྒྱལ་བ་སྲས་བཅས་གསུང་བཞིན་དུ། །
སྒྲོ་སྐུར་སྤངས་ཏེ་འཇམ་དཔལ་གྲགས་པས་སྨྲས། །
ད་དུང་བདག་ལ་ལེགས་བཤད་ཡོད་མོད་ཀྱང་། །
ཡི་གེ་མང་བས་འཇིགས་ཏེ་འདིར་མ་བྲིས། །
རྒྱས་པར་མདོ་རྒྱུད་རྒྱལ་ཁམས་ཡངས་པར་གཟིགས། །
དྲི་མེད་བསྟན་བཅོས་མན་ངག་རི་ཀླུང་ཉུལ། །
ཁྱད་པར་སྙིང་པོའི་མདོ་ (བཅུ། ལ་སོགས་དང་། །
རྒྱུད་བླ་རྩ་འགྲེལ་དབུ་མ་བསྟོད་ཚོགས་གཟིགས། །
ཆོས་གྲགས་རིགས་པའི་དེ་ཉིད་མ་མཐོང་ཞིང༌། །
རབ་འབྱམས་བཀའ་ཡི་རྒྱལ་ཁམས་མ་མཐོང་བར། །
གྲུབ་མཐའ་བདེན་རྫུན་གཤགས་རལ་བྱེད་པ་དེའང་། །
འཇིགས་རུང་ངན་འགྲོའི་གཡང་སར་ཤོར་ཉེན་གདའ། །
ཀུན་སྤྱོད་འཁྲུལ་པ་ཅུང་ཟད་མི་མངའ་ཞིང་། །
ཚངས་དབྱངས་སྒྲོགས་ལ་ཅ་ཅོ་མི་མངའ་བ། །
ཇི་ལྟ་ཇི་སྙེད་ཆོས་ཀུན་ཐུགས་ཆུད་པའི། །
གནས་ལྔ་རིགས་པའི་མ་ཏི་པཎ་ཆེན་རྒྱལ། །
འདི་ནི་ཆོས་རྒྱལ་ས་བཟང་པཎ་ཆེན་དང་། །
གནས་ལྔ་རིགས་པའི་དཔལ་ལྡན་འཇིགས་མེད་དང་། །
འགྲོ་མགོན་ཀུན་མཁྱེན་བྱང་ཆུབ་སེང་གེ་དང་། །
མཁས་གྲུབ་ལྷ་དབང་བློ་ལ་སོགས་པ་ཡི། །
ཡོངས་འཛིན་རྣམས་ཀྱི་ལེགས་བཤད་གང་ཡིན་རྣམས། །
བསྟན་དང་འགྲོ་ལ་ཕན་ཕྱིར་བདག་གིས་བསྒྲིགས། །
དོན་གྱི་ལེགས་ཆ་བླ་མ་རྣམས་ཀྱི་མཐུ། །
37q



ཇོ་ནང་དཔེ་ཚོགས།
སྤྱིའི་དེབ་བཅུ་དྲུག་པ།
ཚིག་གི་སྒྲིག་ཉེས་བདག་བློ་རྨོངས་པའི་སྐྱོན། །
འགལ་དང་མ་འབྲེལ་ཟློས་པ་ཅི་མཆིས་པ། །
མཁས་པའི་མཁས་པ་རྣམས་ལ་བཟོད་པར་གསོལ། །
ལེགས་པར་བཤད་པའི་དགེ་བ་གང་ཡིན་དེས། །
ནམ་མཁའི་མཐས་གཏུགས་གྱུར་པའི་སེམས་ཅན་རྣམས། །
གནས་སྐབས་ཚེ་རིང་ནད་མེད་བདེ་སྐྱིད་ལྡན། །
ཆོས་སྤོངས་ལས་ཀྱི་བསྒྲིབ་པ་མི་སོགས་ཅིང་། །
བསོད་ནམས་ཡེ་ཤེས་བརྩོན་པས་རབ་བསྒྲུབ་སྟེ། །
མཐར་ཐུག་ཆོས་སྐུ་རྟག་བརྟན་མངོན་གྱུར་ཤོག།
བཀའ་བསྡུ་ལྔ་པ་འདི་ནི། ཟབ་ཅིང་ཡངས་པའི་བློ་གྲོས་ཀྱི་ཤེས་བྱའི་གནས་མ་ལུས་པར་མཁྱེན་
པས་མཁས་པའི་ཕུལ་དུ་ཕྱིན་ཞིང་། སྐུ་གསུང་ཐུགས་ཀྱི་སྤྱོད་པ་ལ་འཁྲུལ་པ་ཅུང་ཟད་ཀྱང་མི་མངའ་
ལ༑ ཚོགས་གཉིས་ཀྱི་དཔལ་གྱིས་བརྗིད་ཅིང་། བདག་ལྟའི་དྲི་མ་མ་ལུས་པར་སྤངས་པས་བཙུན་
པའི་ཡང་མཆོག་དུ་གྱུར་ནས། ངུར་སྨྲིག་གི་རྒྱལ་མཚན་འཆང་བ་རྣམས་ཀྱི་གཙུག་གི་ནོར་བུར་གྱུར་
པ༑ བྱང་ཆུབ་ཀྱི་སེམས་ཁྱད་པར་ཅན་ཐུགས་ལ་འཁྲུངས་པའི་བཟང་པོ་ཞེས་བྱ་བའི་གྲངས་སུ་
བགྲངས་པ། གནས་ལྔ་རིག་པ་ས་བཟང་པཎྜི་ཏ་ཞེས་ཡོངས་སུ་གྲགས་པ་དེ་ཉིད་ཀྱི་ཞབས་རྡུལ་སྤྱི་
པོས་བླངས་ཤིང་། གཞན་ཡང་འདྲེན་པ་དམ་པ་རྣམས་ཀྱི་གསུང་གི་བདུད་རྩིས་བློ་གྲོས་ཀྱི་ལུས་
རབ་ཏུ་རྒྱས་ཤིང་། འཆད་རྩོད་རྩོམ་པའི་ཚུལ་བློའི་སྣང་བ་ཅུང་ཟད་ཐོབ་ལ། ཐོས་བསམ་སྒོམ་པའི་
སྒོ་ནས་ངེས་པའི་དོན་ལ་ངེས་པ་ཐོབ་པའི་བཙུན་པ་འཇམ་དཔལ་གྲགས་པ་ཞེས་བྱ་བས། དཔལ་ས་
བཟང་གི་བཙུག་ལག་ཁང་དུ་འཕགས་པའི་གནས་བརྟན་ཆེན་པོའི་སྤྲུལ་བ། ༧ ས་བཟང་བ་རིན་པོ་
ཆེ་ཤེས་རབ་དཔལ་གྱི་མཚན་ཅན་གྱིས་བདག་རྐྱེན་མཛད་དེ། དབྱུག་གུའི་ཟླ་བའི་དཀར་ཕྱོགས་ཀྱི་
ཚེས་བརྒྱད་ལ་ལེགས་པར་སྦྱར་བའི་ཡི་གེ་པ་ནི་ངག་དབང་གྲགས་པའོ། །བསྟན་བཅོས་འདི་ལུས་
ཅན་ཐམས་ཅད་ཀྱིས་སངས་རྒྱས་མ་ཐོབ་ཀྱི་བར་དུ། ས་སྟེང་འདིར་གནས་ནས་བསྟན་པ་དང་སེམས་
ཅན་མཐའ་ཡས་པ་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །
380



བཀའ་བསྡུ་ལྔ་བ་མཐའ་བྲལ་དབུ་མ་ཆེན་པོའི་གྲུབ་མཐའ་རབ་གསལ།
དཔལ་ལྡན་བླ་མ་རྣམས་ཀྱི་བྱིན་རླབས་དང༌། །
དཀོན་མཆོག་གསུམ་གྱི་བདེན་པའི་བྱིན་རླབས་དང་། །
སྤྱན་རས་གཟིགས་དབང་ཐུགས་རྗེའི་བྱིན་རླབས་ཀྱིས། །
སྨོན་ལམ་བཏབ་པ་ཇི་བཞིན་འགྲུབ་པར་ཤོག །
དབང་རྣོན་རྣམས་ལ་ཚིགས་བཅད་ཁོ་ནས་གྲོལ། །
ངེས་པ་འཐོབ་པར་བཞེད་ན་ཐམས་ཅད་གཟིགས། །
འདི་ནི་སྤྱི་བབས་ཆོས་ཀྱི་རྣམ་བཞག་ཡིན། །
ཐུན་མོང་མ་ཡིན་པའི་རྣམ་བཞག་ཟུར་ནའང་ཡོད། །
མངྒ་ལཾ་བྷ་ཝན་ཏུ།། ཞུ་དག།
381



པར་བྱང་སྨོན་ཚིག
ཨོཾ་སྭ་སྟི།
ཆོས་སྐུ་ཀུན་ཁྱབ་བདེ་སྟོང་ཟུང་འཇུག་དབྱིངས། །
བརྟན་གཡོ་ཀུན་གྱི་སྲོག་ཏུ་རྟག་བཞུགས་ཀྱང་། །
མ་རྟོགས་འགྲོ་ཀུན་སྒྲིབ་གཉིས་ལེགས་བསལ་ཕྱིར། །
མདོ་དོན་མཐར་ཐུག་ཟབ་ཆོས་ཐང་མར་བརྡལ། །
རྒྱུད་རྒྱལ་ཆུ་གཏེར་དངོས་གྲུབ་རླབས་ཕྲེང་འཁྲིགས། །
ཟབ་དོན་ནོར་བུའི་ཕུང་བོ་འབུམ་བརྡལ་ལས། །
རྨད་བྱུང་ལེགས་བཤད་སྦྱོར་བ་འདིར་འོངས་པ། །
དུས་གསུམ་སངས་རྒྱས་སྲས་བཅས་བསྐྱེད་པའི་ཡུམ། །
སྒྲུབ་པའི་ཐབས་མཆོག་རྣམ་པར་དག་པ་འདི། །
སྐལ་ལྡན་འགྲོ་ལ་དར་ཞིང་རྒྱས་པའི་ཕྱིར། །
གྲངས་མེད་གླེགས་བམ་སྣང་བརྙན་འབད་མེད་དུ། །
སྤེལ་ཕྱིར་སྤར་འཕྲུལ་གསར་བསྐྲུན་མཛད་པ་འདི། །
དངོས་དང་བརྒྱུད་ནས་གང་འབྲེལ་ཐམས་ཅད་ཀྱིས། །
མཐུན་རྐྱེན་ཡོན་སྦྱར་ལྷག་བསམ་རྣམ་པར་དག །
བསྟན་དང་འགྲོ་ལ་ཕན་ཕྱིར་འབད་པས་བསྒྲུབས། །
ཕྱི་ནང་གསང་བའི་བར་ཆད་དབྱིངས་སུ་ཞི། །
འདི་ལས་རྒྱ་ཆེར་བསོད་ནམས་གང་འགྲུབ་པ། །
སྲིད་ཞིའི་ལེགས་བྱས་ཀུན་དང་ལྷན་ཅིག་ཏུ། །
343



ཡོངས་སུ་ཞུགས་པས་མཐའ་ཡས་འགྲོ་བ་ཀུན། །
བླ་མེད་རྒྱལ་བའི་ས་ལ་འཁོད་པར་ཤོག །
ལས་འདིར་འབད་རྩོལ་འབྲེལ་བ་གང་ཡོད་དང༌། །
ཕ་མའི་གཙོར་གྱུར་འབྲེལ་ཐོག་འདས་ལྡན་དང་། །
སྐྱེ་བོ་སྲིད་པའི་ལམ་ལ་གནས་པ་ཀུན། །
སྐུ་བཞི་མཆོག་གི་རྒྱལ་སར་བསྒྲོད་པར་ཤོག །
ཇི་སྲིད་བྱང་ཆུབ་སྙིང་པོའི་བར་དུ་ཡང་། །
ཚེ་རིང་ནད་མེད་ལོངས་སྤྱོད་རྒྱས་པ་དང་། །
བདུད་ཀྱི་ལས་དང་མི་མཐུན་ཕྱོགས་ཀུན་ཞི། །
བསམ་པའི་དོན་ཀུན་ཡིད་བཞིན་འགྲུབ་པར་ཤོག །
སྤར་འདི་བཞུགས་པའི་ཡུལ་ཕྱོགས་ཐམས་ཅད་དུ། །
དུས་བཞི་སྙོམས་ཤིང་ལོ་ཕྱུག་རྟག་ཏུ་ལེགས། །
འཐབ་རྩོད་འཁྲུག་པའི་མིང་ཙམ་མེད་པ་དང༌། །
བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག །
ཅེས་པ་འདི་ཡང་གང་ལའང་སྦྱར་ཆོག་པའི་སྤར་བྱང་སྨོན་ཚིག་ཏུ་ངག་དབང་ཡོན་ཏན་བཟང་པོས་སྨོན་པའོ། །
384



དཔེ་སྒྲིག་འགན་ཁུར་པ།
ཞུ་དག་འགན་ཁུར་པ།
ཞུ་དག་པ།
གློག་ཀླད་ཡིག་སྒྲིག་པ། །
དེབ་གཞིའི་བཟོ་འགོད་པ།
མདུན་ཤོག་མཛེས་རིས་པ།
འཕྲིན་ལས་རྒྱལ་མཚན།
འགྲོ་འདུལ་རྒྱ་མཚོ། སྒྲོལ་མ་ཆོས་མཚོ།
དཔེ་རྙིང་དག་སྒྲིག་ཚན་ཆུང་།
ཐུབ་དབང་། གཙང་ཆོས་འཛིན། ཤེས་རབ་རྡོ་རྗེ།
ངག་དབང་གསུང་སྙན།
ངག་དབང་ཀུན་དགའ་འཇམ་དབྱངས་བློ་གྲོས།
ཀརྨ་རྡོ་རྗེ་ཚེ་རིང༌།
། ། ཇོ་ནང་ལོ་ཙཱའི་གསུང་འཐོར། (སྤྱིའི་དེབ 16)
གཙོ་སྒྲིག་པ། ། ངག་དབང་ཀུན་དགའ་འཇམ་དབྱངས་བློ་གྲོས།
དཔེ་སྐྲུནམཁན།
མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་ཧོ་ཕིང་ལི་བྱང་ལམ་མང་14པ། །
སྦྲག་ཨང་།
100013
ཁ་པར་ཨང་གྲངས། 010 - 64227665
བརྒྱུད་འཚོང་མཁན། ། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། །
དབྱི་ཧུའེ་པར་འདེབས་ཁང་།
དེབ་ཚད་
787ru X 960mm 1/16
པར་ཤོག
པར་གཞིའི་སྒྲིག་ཐེངས། ། 2008ལོའི་ཟླ་10པར་པར་གཞི་དང་པོ་བསྒྲིགས།
པར་ཐེངས། 2008ལོའི་ཟླ་10པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲུངས། 0001 - 300]
དཔེ་རྟགས། ISBN 978-7-105-09614 -5/B•386/147
2ད་
རིན་གོང་། སྒོར་40.00



图书在版编目(CIP)数据
觉囊识别集论:藏文阿旺更嘎·嘉阳乐住主编,-北
京;民族出版社,2008.10
(藏族十明文化传世经典丛书·觉囊派系列丛书;16)
ISBN 978-7-105-09614-5
I,觉...II. 阿...山,喇嘛教 - 研究-藏语 IW, 946.6
中国版本图书馆 CIP 数据核字(2008)第152186号
| 民族出版社出版发行-
{北京市和平里北街4号 邮编100013
www.e56.com.cn
北京艺辉印刷厂印刷
全国各地新华书店经销
藏编室电话:64275311 藏文发行科电话:64227665)
2008年10月第1版 2008年10月北京第1次印刷
开本:787 毫米×960 毫米 116 印张:25
印数:0001-3000册
ISBN 978-7-105-09614-5-B-386(藏)147
定价:40.00元



རྒྱུ=%
% $jp#*
ཇོ་ནང་དཔེ་ཚོགས།
འདུལ་བ་བདུད་རྩིའི་ཉིང་ཁུ། (མཚལ་མིན་པ་བསོན་ནམས་བཟང་པོའི་གསུང་པོད་གཉིས་པ།)
སྤྱོད་འཇུག་ས་འགྲེལ། (ས་བཟང་མ་ཏི་པཎ་ཆེན་གྱི་གསུང་པོད་བཞི་པ།)
རྒྱུད་བླ་ས་འགྲེལ། (ས་བཟང་མ་ཏི པཎ་ཆེན་གྱི་གསུང་པོད་ལྔ་པ།) །
ས་བཟང་གསུང་འཐོར། (ས་བཟང་མ་ཏི་པཎ་ཆེན་གྱི་གསུང་པོད་དྲུག་པ།)
རྒྱུད་བླའི་འགྲེལ་བ། (ཞང སྟོན ། བསོད་ནམས་གྲགས་པའི་གསུང་པོད་དང་པོ།)
ཇོ་ནང་ལོ་ཙཱའི་གསུང་འཐོར། (ལོ་ཙཱ་བ་བློ་གྲོས་དཔལ་གྱི་གསུང་པོད་དང་པོ།) །
དུས་འཁོར་རྒྱུད་མཆན། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་དང་པོ།)
དུས་འཁོ ར་མཆན་འགྲེལ། སྟོད ཆ། (ཇོ ནང་ཕྱོགས་ལས་རྣམ་རྒྱལ་གྱི་གསུང པོད་གཉིས་པ།)
དུས་འཁོར་མཆན་འགྲེལ། བར་ཆ། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་གསུམ་པ།) .
དུས་འཁོར་མཆན་འགྲེལ། སྨད་ཆ། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་བཞི་པ། )
གཞི་ལམ་འབྲས་བུའི་ངོ་སྤྲོད། (ངོ ནང་ཕྱོགས་ལས་རྣམ་རྒྱལ་གྱི་གསུང་པོད་ལྔ་པ།)



ག་ར་ ས་བླ་དོར་གནསལམལ། །
11 ད་ ཤུར་ནང།། ང་བཀའ་ཆད་དམ།།
ནོ།ངདོན་ངས་ནའང༌།།
སས་དམ་ལ།
ས
ང་ས་རེར། །
ཟླs༥/རྒྱ-ོ=༡༠5=09ཚཛ-5
97a71050961 5>
